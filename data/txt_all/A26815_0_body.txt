


Honoratissime Domine,
HIstoria non immeritò magna vitae humanae lux & magistra semper habita est; quippè quae omnes hominum ordines ad officia cuique propria & idonea & suaviter instituat, & mo∣veat efficaciter. Enimvero exempla in formandis hominum animis ad virtutem vim quandam obtinent singularem, & majores, quam nuda praecepta, aculeos habent, quibus homines ad actiones secun∣dum virtutem incitentur. Qui quum historiae usus & sinis sit praecipuus, ea demum historia maximi profecto aestimanda erit, non quae rebus mag∣nificis, bellorum stragibus, caeterisque ejusmodi inanem quandam volup∣tatem afferre solet lectoribus, sed quae res utiles exhibet ac imitatione dignas. Atque hac potissimum de causa praestantium virorum vitae fideli∣ter conscriptae plurimum certè habent utilitatis; ex iis enim facile con∣stat quâ ratione vitae suae modum instituere soleant, affectus cohibere, se∣que ipsos in variis vitae circumstantiis moderari; tum verò, ut quando∣que vel ex imbecillitate lapsi sunt, vel per errorem à virtutis semita de∣viârunt. Quapropter opus non minus utile quàm gratum & jucundum duxi, illustrium virorum vitas à variis quidem autoribus antehac conscrip∣tas, & seperatim editas, nonnullis de novo additis in unum volumen compingere. Cujus ego frontispicium quod honorando tuo nomine decora∣verim, cum praecellentes tuae virtutes, tum gratitudo quâ prosequor amo∣rem erga me tuum amicitiamque singularem, effecerunt.
Non est mihi animus in amplissimum simul & nobilissimum virtutum tuarum campum excurrere, quae nullis egent verborum ornamentis quibus illustrentur, sed verbis ipsis poterunt splendorem suum faenerari. Neque tamen de eis interim omnino certè conticescam. Illud equidem verissimè potero, & absque omni adulatione affirmare, animi tui generositatem no∣bilitatem generis adaequare. Virtus quidem non semper unà cum haere∣ditate ad posteros transmittitur; verum quemadmodum Jordanus fluvi∣us (uti testantur Geographi) è monte Libano inter cedros originem ducens, postquam deinde longo itinere terras limpidissimis suis & foecundis aquis irrigaverit, tandem in mari mortuo sepelitur; ità saepius usu venire compertum est, ut majoribus orti nobilissimis generis sui splendorem mo∣ribus pravis obscuraverint: Tu autem, Domine, majorum tuorum vir∣tutes habes unà cum sanguine in te transfusas ac derivatas.

Si privatam tuam vitam inspiciamus, temperantia tua, justitia, boni∣tas, & erga Dei oracula reverentia exemplum exhibent rarum quidem & spectabile, idque etiam in hoc saeculo tam corrupto & atheismi pleno, cum multi qui gloriosissima pars hominum haberi volunt, solis tamen titu∣lis suis & comitatu, audaciore impietate, & majore suo luxu à vili plebe∣cula sacernuntur.
Quae autem in publico hujus regni theatro egeris, omnem quidem lau∣dem videntur exsuperâsse. Consiliorum tuorum integritas inflexibilis, & eum prudentia conjuncta fortitudo, (posthabitis illis, quae vulgares ani∣mas captivas ducant, illecebris ac terriculamentis) abunde certè testantur  studia tua & conatus omnes patriae imprimis consecrasse. Inviolabi∣lis autem illa tua erga regem fides est sanè maximè conspicua & deprae∣dicanda. Sicut enim hericae planè virtutis est (observante philosopho) & supremum gradum conscutae, ad conscientiam recti honestique conservan∣dam amam ejus posse contemnere, ita sanè in consiliis tuis efficacissima quaeque media ad regem regnumque ejus conservandum adhibuisti, ut∣quaeque nonnullorum hominum (qui omnem sibi fidelitatem arrogant) ca∣ias effugere non potueris, quasi in ea parte efficio tuo defuisses. Ve∣rum his omnibus accedit & quasi coronam imponit, summus ille tuus sine omni uco & affectatione zelus, quo veram puramque Christi religionem prosequeris. Cujus manifestum sanè indicium praebes, dum posthabitis  lis illis, speciosisquidem, at inutilibus, quibus aliqui plus nimio tribu∣unt, conaris animitus ut qui in doctrinae cultusque substantialibus conve∣niunt, ut ut in levioris momenti rebus dissentientes, in unum amicè co∣escant; ne per dissidia sua communi hosti, crudeli ac inquieto, praeda tandem fiant, ac triumphandi materia.
Haec ea sunt, praestantissime Domine, quibus teipsum optimorum sane ac prudentissimorum hominum pectoribus inseruisti. Neque ullus dubi∣to quin honos tuus tibi ipsi superstes, ac posteritatis memoriae firmiter in∣fixus sit suturus. Illud autem praecipuè te movere debet ad perseverandum in praeclaro tuo incpto nempe ut approbationem Dei, verumque illum, qui à solo Deo priciscitur, honorem consequaris. Ille, ille per omnes temporis viissitudines evadet victor, prae quo omnes ttius mundi laudationes tam nihil sunt quàm emortua scintilla, si cum meridiano sole conferatur. San∣ctè ambitiosus est qui illum quaerit, ac ardentissimos suos conatus omnes in eoconsequendo meritissime collocabit. Omnipotenti dei bonitati domi∣nationem tuam commendo, ut te consilio suo dirigere dignetur, ac tandem ad aeternam gloriam perducere, inem illum hominis ultimum ac bea∣tissimum.

