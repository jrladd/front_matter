


ITa precor animitus, & istis preci∣bus opus esse nunc dierum, qui non nôrit, similis tui, parum est: De fama tua (modo recte fama nun∣cupetur, quae abore praesentis se∣culi pendet) periclitatus es valde; apud nostros enim, qui maxime sapiunt, quam desipiant maxime, vident omnes qui quicquam vident; quò à veterum sententiâ longiùs i ur, eò ad ve∣ritatem accedere proprius videntur hujusce ae∣tatis  (eo enim honore Blaterones istos A∣thenis dignati sunt) quasi inventis vix dum triduanis nugari, id demum Philosophari sit: At tu (MOSLEIE mi) veritatis simul & vetustatis Cultor, Philosophiam omnem (quam peperit Natura, perfecit Theologia) ita falebris suis exutam nobis reddidisti, ut à vulgo certe metuerim, ne libris tuis evolvendis saperent nimis, ni probè scirem vulgus esse cui sapere à querelis, à litibus nondum vacat: Quam male tibi scriptisque tuis ominer, vides; at illud mihi semper solenne amicis integrum me dare. Ita est (mi MOSLEIE) & Philosophiam

tuam ex ipsis sapientiae penetralibus depromptam ad gustum aegrotantis aevi fore si sentirem, nae ego famae meae minus quam tuae consulerim; quare cum (quod olim Seneca) posterorum ne∣gotium egeris, decus illud quod viventi tibi at∣que sentienti debetur, persolvant posteri: Plura post BRIDE-OAKIUM meum ut quid ego? cujus tu judicio fretus, & candore, popularis cen∣surae quasi Syrtes praetervectus, enatare poteris.

