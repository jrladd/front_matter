



QUAE rore coelesti perfusa est tellus, thuris & aromatum halitus amoenos, gratitudinis er∣go ad coelos mittit; imo omne è Cereris pro∣veniens gremio, influxui sydereo eam im∣praegnanti, sacrificium spirat eucharisticum; nec ullus est hominum adeo ingratus, quin messis è Lybi∣cis acceptae arvis, Diis sibi dantibus solvet . Tibi, itaque Mecoenas optime, quum quò tuis ex aequo respon∣deam meritis, ex unico Sabino non suppetit mihi. Lucu∣brationum hasce mearum primitias dedico, & supplex of∣fero; ut hinc ex animo palam testarer, me tibi semper gra∣tias habere, usquè solvere, & debere tamen: Tuum est, quod uberibus siccis proles destinata, Amalthaeae cornu sugat melli∣tissimum; tuum, quòd ego Minervae fruar Apiario; quod∣que Pandorae inspiciam Myrothecium. Si in me collata omnia tua narrarem beneficia, meipsum ingratum dicerem, nam omne gratitudinis rependium superârunt munera; sit itaque hoc istius debiti Chyrographum, cujus inopia prohibet solutionem, per quod me obstrictum tenes & tenebis; & quum non tam quale munusculum, quam quali animo de∣tur, observes; hoc quale quale opusculum, tuo sub patro∣cinio
in lucem rediens, ne dedigneris (unice) sed pro hu∣manitate quâ polles maximâ manu ducas obstetrican∣ti; esto fida nutrix, ut lingua quam adhuc compescit infantia, vestrâ ope fiat vocalis, & sibi plusquam restituta, & sic Rhaenodeum in Rhaenodeo erit invenire, teque in teipso scilicet Mecoenate. Opus (fateor) si spectes apparatum, an∣gustum nimis est, ut tui aspectus honore dignaretur; sin materiam, amplum satis est, ut teipsum vendicet patronum; non possum enim non mirari, quam lautam, augustam & expeditam Natura nobis struxit Apothecam; inspiciat no∣strae Maiae lenocinium, & marcescat invidus; ipsae tessellae habent colorum gratiam, & flosculis pictis adblandiuntur; herbarum tunicas variegatas indies Prata induunt magni∣fica, crispatis comis superbinnt silvae & labruscae racemis sparguntur Antra; quae regio in terris, quae non est nobis officina? quaecunque sustentat terra, & tegit coelum, mate∣riae inserviunt medicinali; ampla equidem est supellex, nul∣lum tamen agnoscit dominum nisi teipsum, qui adeò na∣turae calles Phaenomena, ejus adeò perspicis arcana, ut Philo∣sophorum nemini audis secundus; qui tantus es in Medicina, in Chymica tantus, & scientiis quibusvis adeò instructus, ut facile te unum in omnibus, in singulis primum pronuncia∣rem; & hic eloquium nostrum epistolare nullo Rhetoris a∣spersum flore, miram patitur Aposiopesin; tua enim eloqui sonat , quum nemini tantum accessit eloquentiae, quantum tibi meritorum, silere etiam, ponit piaculum; quum uno ore, qui tecum versantur, omnes collaudant, vitu∣perant nulli; meum tamen erit, silentio admirari, quod ultimis haud valeo conatibus assequi; te debitò conceptu extollam tacito, quem si describerem, vel selectissimis ver∣bis extenuarem, licet quodque vocabulum sonaret hyperbo∣len, quaeque litera praeferret emphasin; Deum vero, ne sim prolixior, ut tibi tuisque semper praeesset, cordicitùs rogo & obtestor: cui, ut posteriora primis, praesentibus aeterna, cumulatissimè praeponderent, vota nuncupat indefessae.

