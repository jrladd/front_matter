



AUgustissime & potentissime REX, Musarum haec  & , à suis primùm Authoribus elucubrata & scripta, deinde (quia non indigna Majestati tuae visa sunt) à me con∣quisita, congesta, & conscripta; nunc tandem Ma∣jestati tuae inscripta prodeunt in lucem: nec Theoni∣nos invidiae morsus metuunt, quum ad Numen tuum, unicum Tutanum suum, confugiant: quini∣mò tutissimum sibi pollicentur perfugium sub patrocinio tam potentis & eru∣diti Principis, & id quidem non immeritò, quum tua sint omnia; à devo∣tissimis subditis tuis, de praeclarissimis virtutibus tuis, singula M. tuae di∣cta, scripta, data aut consecrata. Ideoque confidunt eâdem vultûs serenitate accepturam M. tuam insimul nunc omnia, quâ priùs audita, lecta, aut visa sunt singula: Praesertim quum publica haec de meritis erga se tuis Populi tui testimonia, monumenta futura sint ad aeternitatem gloriae tuae plùs omnibus Colossis & Trophaeis valitura; quumque ex iisdem modò intellectura sint ex∣tera Regna, tuam Scotiam sub Rege eruditissimo non ineruditam, erga Re∣gem optimum optimè affectam; & ventura deinceps secula visura sint IN HOC RARO EXEMPLARI, quibus virtutibus Reges infigniri, quibus animis Subditi affici debebunt. O beatos Principes, qui IDEAM OPTIMI PRINCI∣PIS ISTAM expressuri sunt, feliciorem Regem, qui talem se proponit imitan∣dum! Quibusdam fortasse serò videbitur hoc Symbolum exivisse; sed, ut vi∣ris etiam oculatissimis visum est, si citiùs exivisset, non exivisset tempestivè: quorsum enim monumenta rerum praesentium & oculis obversantium? nunc verò, quum penè exciderit, renovabitur progressus tui non sine delectatione recordatio: & legendis istis jam quasi secundò Maiestas tua Scotiam per∣lustrabit. Quaemea hîc fuerit opera, quàmque ego sedulò partes mihi deman∣datas obierim omnium optimè norunt meritissimus Candidae Casae Episco∣pus, qui in cunctis consilio praefuit, & Patricius Sandaeus, qui in non paucis adfuit auxilio. Me verò nec impensi laboris poenitebit, nec graviora tuo jus∣su adire pigebit, si hanc operam à me susceptam intellexero Majestati tuae gratam & acceptam.

