



OVANTVM Deo optimo ma∣ximo Maiestas vestra debeat (Augustis∣sima princeps) vt opes, potentiam, & admirabilem ingenij ac naturae dotem taceam: nō solū gratia, qua apud pluri∣mos pollet rarissima, & eruditio, qua prae caeteris ornatur varia, & par, qua prae vicinis fruitur alma, eiúsque nun∣quam satis admiranda protectio, qua & hostes nuper fugauit atroces, & multa ac magna pericula semper euasit faelicissimè: verum etiam cū primis eximia illa pietas toto orbe celebrata, qua ipse V. M. im∣buit, & ornauit, nec non verae religionis & propagandae, & propug∣nandae studium propensissimū quo semper flagrastis, clarissime at∣testantur. Nam (vt & gentes alias, & reliqua praeclarè à vobis gesta, iam praeteream) quàm piam curam vestrorum Brytannorum ha∣buit V. M. hoc vnum (quod sacrosancti Dei verbi instrumenta v∣traque, vetus scilicet & nouum) vnà cum illo libro, qui precum publicarum formam, & sacramentorum administrandorum ratio∣nem praescribit, in Britannicum sermonem verti non modò benig∣nè permiserit, sed summorum inclytissimi huius regni comitio∣rum authoritate solicitè sanxiuerit) semper contestari valet. Quod idem nostram ignauiam & segnitiem simul prodit, quod nec tam graui necessitate moueri, nec tam commoda lege cogi potuerimus, quin tam diu res tanti (qua maioris esse momenti nihil vnquam potuerit) intacta penè remanserit. Nam illam liturgiam cum nouo Testamento duntaxat reuerendus ille pater Richardus piae memoriae meneuensis Episcopus (auxiliante Gulielmo Sales∣burio, de nostra Ecclesia viro optimè merito) annis abhinc viginti Brytannicè interpretatus est. Qua re quantum nostratibus profue∣rit, facilè dici non potest. Nam praeterquàm quod vulgus nostrum
quae Brytannicè atque Anglicè scripta tunc erant inuicem compa∣rantes, Anglici sermonis nuper euaserunt peritiores. Ad veritatem praetereà tùm docendam, tùm discendam isto labore conduxit plu∣rimùm. Tum enim vix vnus & alter Brytannicè concionari vale∣bant, quòd verba quibus Brytannicè explicanda erant quae in Scrip∣turis sacris sacra tractantur mysteria, vel Letheis quasi aquis deleta prorsus euanuerant, vel desuetudinis quodam quasi cinere obducta atque sepulta iacuerant, vt nec docentes quae vellent satis apertè ex∣plicare, nec audientes quae explicabantur satis faeliciter intelligere valerent. Scripturarum praetereà quae essent testimonia, quaeve ea∣rundem explicationes, Scripturis minùs assueti dijudicare nequi∣bant: adeò vt quum ad conciones conuolarent auidi, & ijsdem inte∣ressent seduli, incert i tamen, dubijque discedebant plerique, acsi thesaurum inuenissent amplum, quem effodere non poterant, aut epulis interfuissent lautis, quibus vesci non daretur. Iam verò D.O. M. benignitate eximia, vestráque cura egregia, & Praesulum solici∣tudine peruigili, huiúsque Interpretis labore & industria effectum est, vt & concionatores longè plures paratiorésque, & auditores magis dociles habeamus. Quae vtraque vt pijs sunt cordi: ita adhuc eorum voto neutrum vel mediocriter respondet. Quùm enim pri∣us illud instrumentum alterius occultata praedictio, adumbrata fi∣gura, & indubius testis nostratibus hactenus desideretur. Quot (proh dolor) exempla latent? quot promissiones delitescunt? quot consolationes occultantur? quot denique monitionibus, exhorta∣tionibus, dehortationibus, veritatísque testimonijs inuitus caret populus noster, quos V. M. regit, curat, & amat: quorum aeterna salus Satanae soli, ciúsque satellitibus inuisa hactenus periclitata est plurimùm, quum viuat quisque per fidem, fides verò sit ex auditu, auditus etiam per verbum Dei, quod hucusque sermone peregrino delitescens nostratibus parùm insonuit. Quum igitur reliquarum Scripturarum interpretationem in linguam Brytannicam tam vti∣lem, imò tam necessariam esse viderem, (etsi & propriae imbecilli∣tatis, & ipsius rei magnitudinis, & quorundam ingeniorum  recordatio me diu deterruerit) piorum precibus acquiescens, vt hoc opus grauissimum, molestissimum, nec non ingratissimum mul∣tis aggrederer, memet exorari passus sum. Quod cùm vix aggressus essem, & rei difficultate, & impensarum magnitudine pressus, in li∣mine (quod aiunt) succubuissem, & solum Pentateuchum ad pre∣lum perduxissem,Iohannes Whitgift. nisi Reuerendissimus in Christo pater, Cantua∣riensis Archiepiscopus, literarum Mecaenas optimus, veritatis pro∣pugnator acerrimus, & ordinis ac decori prudentissimus obserua∣tor (qui ex quo Brytannis sub vestra Maiestate tam pruden∣tissimè quàm iustissimè praefuit, nostratium tum obedientiam tum acumen animaduertens, animo benigno eos posteà prosequu∣tus
est: sicuti & illi eius laudem semper decantant) vt progre∣derer effecisset, & adiuuisset, liberalitate, auctoritate, & consilio. Cuius ad exemplum alij boni viri opem mihi maximam tule∣runt. Quorum hortatu, industria, atque labore motus, fultus, & adiutus saepè, quum non modò vetus instrumentum totum in∣terpretatus sim, sed nouum etiam inemendata quadam scribendi ratione (qua plurimùm scatebat) repurgauerim, cui eadem dicare fas, atque consentaneum sit, dubius haesito. Quum vel meae ipsius indignitatis summae recordor, vel V. M. splendorem eximium in∣tueor, vel ipsius Dei (cuius vices gerit) numen quoddam in eadem splendens animaduerto, ad tam sacrum accedere fulgorem reformi∣do. Contrà verò, rei ipsius dignitas (quae suo quasi iure vestram tu∣telam vendicat) nouas mihi vires auget. Deinde, cùm alterum in∣strumentum Brytannicè impressum, tam aequo, benigno, & regio animo suscipere dignabamini, huic alium venari patronum, & im∣prudentiae, & iniuriae, & ingratitudinis esse iudico. Sic etiam quae inter se tantoperè cohaerent atque conueniunt, seiungenda non esse, quin quae reuera eadem sunt, eâdem quoque in Bibliotheca eorum reponantur exemplaria censeo. Quod idem vt vestra censeat M. supplex rogo, & obtestor, nec non summis precibus contendo ani∣mo benigno conatibus meis vt adspiret, quippe qui vestrarum le∣gum authoritate nituntur, vestri populi saluti inseruiunt, & vestri Dei gloriam spectant, quos etiam vestri tum pro veritate tum in Brytannos studij, monumentum perpetuum: Nec non Brytanno∣rum erga V. M. amoris propensissimi tesseram fore confido. Siqui consensus retinendi gratia, nostrates vt Anglicum sermonem edis∣cant adigendos esse potiùs, quàm Scripturas in nostrum sermonem vertendas esse volunt: dum vnitati student, ne veritati obsint cau∣tiores esse velim, & dum concordiam promouent, ne religionem a∣moueant, magis esse solicitos opto. Quamuis enim eiusdem insulae incolas eiusdem sermonis & loquelae esse magnopere optandum sit: aequè tamen perpendendum est, istud vt perficiatur tantum temporis & negotij peti, vt intereà Dei populum miserima illius verbi fame interire, velle, aut pati nimis sit saeuum atque crudele. Deinde non dubium est, quin religionis quàm sermonis ad vnita∣tem plus valeat similitudo & consensus. Vnitatem praetereà pietati, vtilitatem religioni, & externam quandam inter homines concor∣diam eximiae illi paci quam Dei verbum humanis animis impri∣mit praeferre, non satis pium est. Postremò, quàm non sapiunt, si verbi diuini in materna lingua habendi prohibitionem, aliena vt e∣discatur quicquam mouere opinantur? Religio enim nisi vulgari lingua edoceatur, ignota latitabit. Eius verò rei quam quis ignorat, vsum, dulcedinem & pretium etiam nescit, nec eius acquirendae gratiâ quicquam laboris subibit. Quamobrem roganda est V. M.
vt nullius ationis specie impediatur (nec impedietur sat scio) quin quos coepit beare beneficijs, augere velit, quos vno instrumento di∣tauit, altero dignetur, quibus vnum veritatis vber praebuit, alterum concedat, & quod efficere studuit, perficere conetur: nempe vt om∣nis vester populus mirabilia Dei suo sermone audiat, & omnis lin∣gua laudet Deum. Caelestis ille pater, qui & imbecillitatem huma∣nam, & foemineum sexum, & virgineam indolem tam heroicis vir∣tutibus in V. M. ornasse dignoscitur, vt & miseris solamen, & hostibus terror, & mundi Phoenix eadem hactenus extite∣rit, propitius concedat, caelesti spiritu ita regatur, diui∣nis donis adornetur, & alis Altissimi protegatur inposterum: vt longaeua mater in Israel, pia Ec∣clesiae nutrix, & ab hostibus semper tuta vi∣tiorum hostis eadem permaneat, ad D. O. M. sempiternam gloriam, cui omne imperium, honos, & laus in omne aeuum.
Amen.

