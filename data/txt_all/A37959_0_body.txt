
HONORANDIS ANTIQUAE BRITTANICAE GENTIS
PRIMORIBUS, ALIISQUE EI BENIGNIS MECAENATIBUS 
ΕΥΔΑΙΜΟΝΙΑ.
EN conspectui vestro, Viri Honorati, humiliter exhibeo opusculum,
tenue quidem, sed hactenus desideratum. Constrictum, exiguumque hic
vobis dedico manipulum, primitiarvm tamen, eoque nomine spero
non ingratum fore ingenuis delibandum proponi, ut si placuerit messis sit se∣men
uberioris. Cùm Hebraicis studiis aliquantisper incumberem, Patriarchas
priscos, & Prophetas sanctos Cambro-Britannicè loquentes, & nostro idio∣mate
Magnulia Dei patefacientes, mihi visus sum andire. Huic miraculo silen∣tii
velamen obducere haud pium judicavi. Praesertim cùm tantae sancti ser∣monis
reliquiae penes gentem toto orbe divisam, & olim bellicosis calamita∣tibus
diutinè depressam, & tunc temporis literaturâ parum cultam, tam
perspicuum sacrae Scripture testimonium dant de primitiva unitate hu∣mani
generis linguae, & parentelae. Imò nonnihil solaminis patriae me
allaturum existimavi, notificando praeter quorundam doctorum opinionem,
& contra omnium ferè mortalium incredulitatem, primaevae linguae eam
tantum retinuisse. Plus equidem, ut opinor, ipsamet hac in parte sibi
potest vendicare, quàm aliquae aliae gentes, licet eruditissimae. Aliquan∣tulum
etiam ad pietatem colendam sit nostris incitamenti, ut lingua sa∣cra
divinis, & sibi idoneis inserviat negotiis. Vt Deus Opt. Max. cae∣lestibus
vos, & patriam ditet beneficiis ex animo optat, & quotidiè precatur
Lond. Decemb.
24. 1675.

