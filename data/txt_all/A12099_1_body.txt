


ALMA MATER, Placeat reverentiis vestris, hoc tenue meum & semidecoctum mu∣nus aequilibrio vestro trutina∣re, & denuo decoquere. Sic rusticantes nostrae Musae inter arbusta cum cicadis laudes vestras omni encomio majores ebuccinabunt. Petrenses sancti juvate cla∣vibus biblioclericum vestrum, olim fa∣mosi Perni amanuensem, Moynei & Mo∣risoni condiscipulum, rei orbum, desiderii in optimis opulentum, mediocritatis se∣ctatorem. Nunc tandem sub ter gravi Magistri praecepto pascendi ejus oves, cli∣entelae vestrae me dedo. Siquid dignè pos∣sim, accipite dextré; siquid minùs polité, me lacernâ vestrâ donate. Post imbres ex∣eunt flores, praeteritis ventis venit pax in aëre, post noctes redeunt soles. Quid dies sit pariturus (favente Deo, Uraniâ{que} veri∣tatis ac pietatis amicâ) videamus. Magna est veritas; Soli similis, in tenebris lucet; Alexandri gladio succincta, Gordii nexus resolvit.

