



ODecus Anglorum virgo fata san∣guine Regum,
Debita quae a multis sceptra tue∣ris auis.
Quae stirpem patriam meritis illustribus ornas,
Regia{que} antiquae stemmata laudis habes.
Fida Britanniacae spes gentis, amabile lumen
Quotquot in Angliaco Sol videt alius agro
Accipe pauca mei diuini inuenta laboris
Praesidium ô regnis Elizabetha tuis
Te precor ô lux magna meae, fauor, aura inuentae,
Pauca procul genitus suscipe verba mei
Quae scripsi vinclis et tristi carcere clausus
Dum Superi haec nobis tristia fata coquum
Aspice quae placuit paucis intexere chartis
Laudibus haud quamuis siut aequa tuis
Quae licet haud fuerint tanta te principe nondū
Digna satis, tereti nec bene comuta pede

Haud tamen abnueris mea qualiacun{que} laborū,
Jre sub aspectum regia virgo tuum.
Vota preces{que} tuas penetrant humaniter aures
Omnibus et miseris tu rata vota facis.
Scis adeo scis ipsa, nec est te iustior vsquam
Quae queat afflictis ferre salutis opem.
In te omnes oculos in te conuertimus aures,
Vna{que} de mult is millibus instar eris.
Quae premis aduersos violentis viribus hostes,
Substernens pedibus pectora duratuis.
O mihitam longesuperet pars vltima vitae
Qua canerem laudes regia virgotuas
Legibus antiquis et dulci in pace nepotes,
Scilicet in veterïrelligione foues.
Plurima sunt quae te diis omnipotentibus aequant
Si modo virtutes enumerare queam.
Non mihi si centum resonet vox ferrea linguis,
Robustumque iugis et mihi pectus erat.
Virtutum possem preconia longa tuarum
Versibus amplecti his ingenio{que} pari.
Adfere bellipotens regina, per oppida et vrbes
Cantantem celeri qualia cunque pede.
Armipotens ô diua tuum dignare clientem,
Respicere et clarum tollere ab arce caput.
Aurea quae quoties decurris ab arce, tenes{que}
Saeua manu socios inter et arma choros.

Vna inter reliquas praestanticorpore virgo
Lucida sidereo lumina fronte iacis.
Qualis mane nouo quando Sol aureus alto
Extulit os sacrum sidereum{que} polo.
Tale decus membris tibi longe elucet honestis
Et radiis lucem tu velut astra quatis.
Quid memorem quantis virtutibus inclita prae∣stas,
Omnibus ingenio iusticia{que} pari.
Adde tot egregias quas vsus repperit, artes
Te quibus illustras et genus omne tuum.
Idcirco meritis caelo te laudibus aequant
Qui te cun{que} colunt, qúi coluere, colent.
Quae placida vsqueadeo populos in pace gubernas
Mitia{que} imperij sceptra potentis habes.
Ofortunati per ditiaregna Britanni
Quos premit imperio regia Virgosuo.
Vobis parta quies pacis{que} aeterna voluptas,
Non furor aut Martis vos metus vllus agit,
Securum placidis in curis degitis aeuum,
Diuitis et multas quaeritis artis opes.
Relligio sanctae{que} preces in simplice cultu
Anglorum mores et pia corda notant.
Est fidei vobis et gloria prima sacrorum
Vota fides uinclo stringitur ecce sacro.
Tam stabili inter vos colitur concordia nexu
Omnes vnius pectoris esse putes.

Scilicet vna Cohors hominum sub principe Christo,
Militat in castris spiritus alme tuis.
Quicunque aspiciat magnum et memorabile regnū
Anglorum, penitus obstupuisse queat,
Miratus sanctos mores et corda iuuenta
Simplicia, in verbo tam bene culta sacro
Templaque magnorum videas sublimio diuum,
Ʋerus vbi colitur cnm pietate Deus,
Matribus atque Ʋiris tot castis densa puellis
Agmina, delitiae regia sponsa tuae.
Atque adeo hoc opus est manuum regina tuarum,
Ipsa viam populis ad piae facta dabas.
Cum primum illuuie foeda depressa iaceret
Relligio Ausonij fraude sepulta lupi.
Tu primum afflictis visa es succurrere rebus
Auxilium populis lene piumque ferens.
Foedaque barbaries vindice cessit, et inter
Oppressos animos lux reparata noua est.
Praeside te post hac te vindice et auspice nunquam,
Ʋera fides fracta relligione cadet.
Sentiet ipse locis stygius regnator Auernis,
Te tremet, atque iras terribilisque minas
Sedibus ipse suis Furiarum millia cogat
Et trahere a captis teque tuosque velit
Tu tamen inpositum Concordi pectore saxum,
Ʋolues, et leges et tua iura dabis.

Christiadumque gregem per sacri Oracula verbi
Celesti retinens ipsa fouebis ope.
Tu facis vt coëant disiectae in federa gentes
Atque pares liges et paria arma colant.
Quo magis id mirum est, quos duro vincere ferro
Non licuit, placido subijcis ipsa iugo.
Scilicet ingenio placido fera pectora mulcens,
Ac veluti fingens aspera saxa premis.
Quacunque Anglorum radijs Sol aspicit Orbem
Laudibus impleta est quaelibet ora tuis,
O clarum diuis genus orta potentibus ipsis
Nulla adeo dijs est proximiore loco.
Jnter et illustres Heroiddas vna reluces
Aureus vt reliquas Lucifer ante faces.
Foelices qui te talem genuere parentes
Progenies Superis caelitus orta fuit.
Quoquo oculos verto quo quo vestigia flecto
Sunt decore et meritis omnia plena tuis.
Aspice venturo laetentur vt omnia seclo
Te{que} orant semper Principe posse frui
Ipsi homines ipfi iam circum littora circum,
Terras et scopulos quos tenet vndamaris
Laeticia plausuque et laeta voce frementes.
Ʋna optant vitae tempora longa tuae.
Ipsa etiam aequoreis in fluctibus vndique Nymphae,
Jugiter exultant per vnda salsa maris.

Et pater O ceanus tibi plaudit et annuit vni,
Imperium sceptri duret vt omne tui.
Omne adeo quod te vastum circumsonat aequor,
Quae{que} in eis Cete et grandia monstra natant
Tritones{que} cititurpes{que} sub aequore phocae,
Te propter laetis cursibus alta secant.
Quid maiorasequar? iam nunc et Caspia regnae
Ʋs{que}ue ad Hiperboreos Sarmaticos{que} sinus.
Nunc Arabes longe nunc et Garamantes et Indi
Quá Ganges liquidis aureus errat aquis,
Anglorum audierant praeclara insignia regum
At{que} Britanniacae nobile stemma domus,
Audierant veterum praelustria facta parentum
Vnde tibi antiquum est Elizabetha genus
Audite ô magni regni prediuitis Angli
Este horum memores qualiacun{que}ue loquor.
Decite supremo grates sine fine Tonanti
Et meritas laudes ferte precesque deo.
Soluite gratificas deuoto pectore mentis
Et date sacratis thura cremanda focis
Illius vt seruet per temp ora longa iuuentam,
Vt populum in placida pace et amore regat.
Jpsa sui vt sacri leges defendere verbi
Semper in antiqua relligione velit.
Omnis vt in seris ecclesia gaudeat annis
Se castam à casta virgine posse regi.

Sic deus hanc ipsam caelistibus inferit astris
Ʋnde queat terras ipsa videre suas.
De qua omnis posthac lustris labentibus aestas
In sera possit posteritate loqui.
Pictaque sic omnes saltem delectet imago,
Ora{que}ue sic animis effigiem{que}ue colant.
Ʋt quoties videant generosi lumina vultus,
Dicat et haec tacito quilibet ore legat:
Dum Solaetherio lustrabit lumina terras,
Aureus, et biiugis astra fugabit equis.
Dum nox assiduae suecedet opaca diei
Dum celer absumptis defluet amnis aequis
Semper honos{que} decusque tuū Regine manebunt,
Anglia plena tuis laudibus omnis erit.
Secula Reginam talem non vlla videbunt
Aetas at{que}ue ducem non feret vlla pacem,
Nec nostris idio quisquam succenceat aucis,
Quod versus humiles et sine luce domus.
Deficiunt nobis in tanto pondere vires,
Signa voluntatis sint tamen ista bonae
Pro me pauca loquar, quia caepta per ista ferebar
Currere, difficili qua datur ire gradu.
Carminibus poterus regina ignoscere nostris
Materia vires exuperante meas.
Te tamen ipse colam semper, reuerebor, amabo
Donec in hoc aliquis Corpore sanquis erit

Aeternos refero grato pectore laudes
Et quocunque queo semper honore colam
Quod non hanc animam voluisti in morte perire
Cum Furiae impeterent me{que} meamque animā
Cum circumstaret mihi pessima mortis eram
Atque Orci in medio limine cinctus eram.
Pressisti subito gelidi vestigia lothi,
Quo tibi pro merito munere gratus ero.
Conquiram varias generosus viribus artes
Addamque audaces in noua Caepta manus,
Effingamque tuam sobolem et genus omne tuorum
Et phrygia in tabulis aurea stabis acu.
Addam acies pictus pugnataque in ordine bella,
Et quae sint veterum praelia gesta ducum.
Sin has ne possim numeris contingere laudes,
Frigidus haec circum pectora sanguis eat.
Excibo tamen has alio conamine vires.
Jnque aliud studio mens, tamen ibit opus.
Innumeros homines reuocabo à funere laethi,
Qui stygios possent adire lacus
Aut saltem tremuli reprimam vestigia morbi,
Quo partem in populo laudis habere queam,
Aut quocunque datur posthac virtute vel ausu
Reginae studijs vtilis esse volo.
Jpse mauu medica Phaebique potentibus herbis
Possum adeo morbo me mura leuare graui
Corporibusque suis rediuinum inferre vigorem.
Extremis animas et prohibire rogis.

Tu tamen has etiam non aspernaberis artes,
In magnis aliquid nam voluisse sat est.
Velle tibi sat erit, si non est aequa potestas,
Qua meritis tantis me rear esse parem.
Interea saeuo me non in Carcere linques,
Jpsa dabis faciles in mea vota manus
Musa repertoris medicarum filia rerum.
Tuque pater Ʋatum Phoebe magister ades,
Ʋos gemini fratres Podalirie, tuque Machaon,
Ad studium nostrum magne Melampe veni
Diique deaque omnes studium quibus arte medendi
Certam hominum generi est exhibuisse viam
Ʋos mihi Regine foribus instare volenti
Este boni et volucrem ferte per alta pedem.
Ʋt mihi succedat diuine laudis et artis
Gloria, qua ad verum mens mea tendat iter
Este boni, rebusque meis votisque petitis
Aetherij scamdam limina Celsa poli
Sic Regina tibi domus alta sonantis Olympi
Annuat, ei nostrum rite secundet opus,
Dij faciant longos viuas feliciter annos,
Imperij fines vt tueâre datos,
Et superes sanctum diuinis legibus aeuum
Te genus omne Colat, te reuerenter amet
Cum deuse summo te resticit alius Olimpo
Sit bonus et regnis arbiter ipse tuis
Ʋiue diu, sis fausta, deum precor, omine sancto
Annorum vt superes secula longa, Ʋale.



royal English blazon or coat of arms
HONI SOIT QVI MAL Y PENSE

