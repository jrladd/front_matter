



SI quanto amoris studio Vtramque
Academiam prosequor, tanto
Honoris testimonio adornare eas
possem (Ʋiri Clarissimi) certè
quidem hoc qualecunqne Opus
meum, vestro praesertim Nomini
inscriptum, usque adeò excellens
& singulare fuisset, ut nec ad con∣ciliandam
gratiam, nec ad culpam deprecandam Prae∣fatione
ullâ indigeret. In quo tamen si quae fortè Vobis
occurrant (ut sunt sanè plurima) à nullo hactenùs, ex
nostris partibus, Authore praevio in medium prolata;
vestrae perspicacitatis erit, quanti momenti illa fuerint,
dijudicare; quorum duntaxat Apices aliquot saltem at∣tingere
operae-precium esse duxi.
Sacramento Eucharistiae Resp. Christiana nihil un∣quam
sublimius, nihil sanctius habuit atque Augustius,

quo Christiani quodammodò in Christum ipsum transfor∣mamur.
Huic Institutioni in frontispicio libri, ex aliorum
Placitis, MISSAE cognomentum adjicio: quam vocem a∣liquis
fortassis omissam nimis velit. Quin esto tu bono ani∣mo,
quisquis es pius zelôtes, & Papisticae Missae exosor
vehemens. Etenim nomen [Missa] secum omen suum
apportat, quod cum à Dimittendis ijs, qui Eucharistiae
participes esse nolunt, ortum suum traxerit, Romanam
Missam planè jugulat, quae (veluti Amasios suos) Spe∣ctatores
meros omnibus lenociniis ad se allicit at{que} invitat;
ac si in illo uno Theatrico spectaculo Religio ipsa Christi∣ana
ferè tota consisteret: quos tamen (modò Eucharistiae
capaces) Antiquitas Catholica apud Graecos , apud
Latinos Discedere jussit; et in persistentes, ut in homines
praefractos & impudentes, graviter acerbe{que} invecta est.
Haec de Operis Titulo praefari mihi libuit, nè in isthoc vo∣cabulo,
Missae, veluti in ipso vestibulo, impegisse videar.
Ex parte Operis primâ, quam Practicam dicimus,
constat Institutionis Christi Canones decem, per Tri∣dentinos
Canones, in Romana Missa, perfringi
(tantumnon jugiter) et violari; sed majorinè impudētiâ,
an impietate, difficile est dicere: nam Depravationibus
istis sufflaminandis mille annorū Consuetudini universali
anteponūt sequioris aetatis Diutissimè, scilicet, retentam
(ut aiunt) trecentorum annorum modernae Ecclesiae
Romanae (en!) sapientioris usum contrarium. De∣inde
Praeceptum praximque Apostolicam à Pontifice
Rom. Abrogari posse garriunt: quin & adversus
Exemplum Christi, multis retrò seculis vel ab ipsis
Rom. Pontificibus sanctè religiose{que} observatum, ob∣tendunt
Consuetudinem contrariam habendam esse

pro lege: quin porrò hoc quo{que} parum est, quià,
quamvis de contrario Praecepto Christi constaret, nihilo-minùs
Ius ipsum divinum à Pontifice Romano re∣laxari
posse, Iesuita blasphemo ore pronunciat.
Sequitur pars altera, quam Dogmaticam nomina∣mus,
in multa Membra se diffundens, ità tamen ut ho∣rum
verborum Christi [HOC EST CORPVS ME∣VM,
&c.] {fleur-de-lys} Quâ quidem Parti∣cusâ integram Institutionis Christi narra∣tionem (Insti∣tutionis, inquā, non autem Ro∣manae, ut dici∣tur, Consecra∣tionis formam) disertis verbis significavi. Ex quâ tamen mi∣rum quantos clamores exci∣tavit Papista quidam, vit sa∣nè nobilis: cu∣jus Postulatis justo quodam Tractatu (qui Anglicè inscri∣bitur A Dis∣charge) atis superque factū est. {fleur-de-lys} &c.] Expositioni literali Mysterij Romani
de Eucharistia moles tota nitatur. Quanquàm dum in
istis explicandis Adversarij nonnulli, Fridentinorum
Patrum spiritu afflati, Tropum omnem ab eisdem longè
exulare jubent; Alij tamen Tropos saltem Sex, velint
nolint, coguntur agnoscere. Porrò, in una Particula
[HOC] totius Controversiae cardo vertitur; de qua
cum quaeritur, quid ea proprie designet, Pontificij Do∣ctores
in duas, eas{que} contrarias Opiniones distrahuntur
Alij enim per, Hoc, Christi corpus denotari volunt;
Alij ad aliud (quod ipsi commenti sunt) Individuum
Vagum Pronomen illud referunt: ità tamen ut utri{que}
Andabatarum more, à se invicèm vapulent, dùm hi pri∣orem
sententiam prorsus Absurdam, illi posteriorem
Absurditatum plenam non dicunt modò, verum-etiam
solidis Argumentis evincunt. Iam igitur, hoc uno fun∣damento
ipsorum Pontificiorum Contradictionibus
(ut olim Turre Babel) diruto at{que} dejecto, alia de
Transsubstantiatione, de Corporali Christi Praesen∣tia,
Conjunctione què cum corporibus Communi∣cantium,
de propriè dicto Sacrificio, & de divina deni{que}
Adoratione, superstructa portentosa Dogmata omnia
corruere & labefactari necesse est. De singulis, si pla∣cet,
pauca delibemus.

Primo in loco Transsubstantiationis non Dogma
modò, sed & vox ipsa (contra quàm pisces) novitate
sua foetet. Ecquid habent, quod opponant? nonnihil,
nempè, Patres antiqui (inquiunt) de Conversione hujus
Sacramenti verba facientes, Transformationis, Tran∣sitionis,
Transmutationis, Transelementationis voca∣bula
frequenter usurpârunt: unde ipsissimam suam
Transsubstantiationem dilucidè probari gens Romana
clamitat & vociferatur. Cum tamen Adversarios no∣stros
minimè lateat, eosdem Sanctos Patres pari liberta∣te
sermonis judicij{que} synceritate easdem voces singulas ad
alias conversiones transtulisse, ut (Exempli gratiâ) nunc
Verbi praedicati in Auditorem, nunc Corporis Chri∣sti
in Ecclesiam, nunc hominis Christiani in Christum,
nunc deni{que} Corporum Christianorum in ipsam Chri∣sti
carnem. Vndè sequitur, ut quâ ratione praeclari isti
Disputatores unam duntaxat Transsubstantiationem
astruere conantur, eâdem ex ipsa lege Parium (ô homi∣nes
miserè fascinatos, alios{que} miserrimè fascinantes!)
quatuor alias teneantur admittere.
In Membro tertio partis Dogmaticae quaestio de Cor∣porali
praesentia Christi in Eucharistia agitatur, quae{que}
hùc pertinent omnia ad hoc unum Caput reducuntur;
Quid sit illud, quod, juxta Christi institutionem, jam in∣telligitur
[Corpus meum?] Hoc Catholica Ecclesia per
multa Secula, ab Apostolicis us{que} temporibus, nullum aliud
esse credidit, quàm quod à B. Virgine Natum, Vnum,
Vno in Loco Definitum, seu circumscriptum,
Organicum quoque, & demum Sensuum omnium
absolutissimâ integritate juxtà & Gloriae perfectione
cumulatissimâ praeditum. At quod Romanenses Car∣bonariis

suis Discipulis obtrudunt, Deus bone! quale
Corpus, & quàm minimè illud MEVM? Primò (id
enim natura Transsubstantiationis necessariò exigit)
Corpus, quale Pistores pinsunt, ex pane confectum; mox
Corpus (nam{que} hoc discontinuitas locorum per se postu∣lat)
multiplex, quale Geryonis illud fuisse fingitur:
post, Corpus, (quià non definitivè in loco) quale esse
nullum potest, Infinitum: dein Corpus, (quià totum in
qualibet parte Hostiae) quale quis vix somniare potest,
Paraphysicum: insuper Corpus (ut ipsi aiunt) omni
movendi, sentiendi, intelligendíque facultate destitu∣tum,
id est, coecum, surdum, exanime: Corpus deni{que}
nullis non sordibus cuiusvis sterquilinij, & locorum, quae
honestè nominari non possunt, inhonestissimorū obnoxium.
Qualia Opinionum portenta, ut omninò Haeretica, veteres
Patres semper execrati sunt.
Verùm enim verò diversarum aetatum subrancidas
Historias, si numeremus, Tredecim proferunt, in quibus
memoria de verissimae carnis, verissimique sanguinis
Christi in Eucharistia Apparentiâ verissimâ Lectoribus
cōmendatur. In quibus Miraculis, tanquam in Dei testi∣moniis
omni exceptione majoribus, Adversarij nostri miri∣ficè
gloriantur; et dici vix potest quantoperè miseros mor∣tales
hâc unâ Persuasione suâ dementârint: cùm tamen
haec verissima, scilicet, si ponderentur, vanissima esse sin∣gula
cuivis liquere possit. Quem in finem bonis illis Histo∣ricis
valedicentes, rectà Scholas petimus, exploraturi an
Scholastici eandem insanierint insaniam. Hi tantum
abest ut istis Legendariis fidē assensionem vè praebeant, ut
in ejusmodi Apparitionibus vel veram carnem Chri∣sti,
vel omninò veram carnem inesse ausint non pernegare

modò, verum-etiam contrariam hanc suam sententiam ex∣quisitis
Rationibus defendere. Quanquā quid horū proba∣tione
opus est? quandoqudē nemo ferè est tàm mucosis na∣ribus
(modònon sensus suos prorsus obstruat) cui non subo∣leat,
imò qui non eas legēdo planè odoretur, et persentiscat
has fabulas à maleferiatis hominibus anilitèr esse confictas.
Quartò, In Corporali sua (ut vocant) Christi con∣junctione
cum Corporibus Communicantium ni∣hil
aliud cernere licet quàm Capernaiticam quandam
stupiditatem; quoties Pontificios audimus antiquas suas
canere Cantilenas: se nimirùm Dentibus terere, guttu∣ribus
deglutire, hoc est, ut nos quidem interpretamur,
verè devorare; atque insuper hominum visceribus per∣miscere;
& tandem (adsit verbo reverentia) in seces∣sum
egerere; imò tàm canum, muriumque, nec non vilis∣simi
cujusque animalis intestinis, quàm ullius etiam san∣ctissimi
viri, qui illius particeps esse potest. Quis deinceps
miretur fuisse olim, qui Philosophos se dicerent, qui asse∣rebant,
Nivem sibi atram videri, Coelum consistere, &
Terram motione suâ eâ{que} perpetuâ rotari?
Hosce scopulos praetervecti, in Contentionum labyrin∣thum
dilabimur, de Sacrificio Missae, tot Amphibolo∣giis
& verborum involucris, tot Opinionum Antilogiis,
ceu viarum anfractibus, & sinuosis Maeandris undique
implicitum, ut absque commoda aliqua Distinctione diffi∣ciles,
imò impossibiles habeat explicatus: eò{que} magis, quòd
apud veteres Patres (ut quod res est libere fateamur)
de Sacrificio Corporis Christi in Eucharistia Incruento
frequens est mentio: quae dici vix potest quantopere quo∣rundam,
alioqui Doctorum hominum, ingenia exercue∣rint,
torserint, vexaverint; aut econtrà quam jactanter

Pontificij de ea re se ostentent: cum tamen hic nodus uno
hoc Distinctionis quasi cuneo facilè diffindatur. Vox,
Corpus Christi, dupliciter sumitur, vel ut Subjectum
Celebrationis Eucharisticae, vel ut ejusdem Corporis Ob∣jectum.
Si Subjectivè accipiatur pro eo, cui externa Ac∣cidentia
insunt, tùm non potest non Corporalem Prae∣sentiam
Christi designare: sin verò Objectivè tantùm,
habitâ Relatione ad Christi corpus, vel ut olim in cruce
pendentis, vel ut nunc in coelo regnantis, Praesentiam dun∣taxat
Symbolicam declarat; quoniam Objectum, licet
rei cruentae, ut in Scena, ipsum est tamen Incruentum.
Id quod sex Argumenta, è veterū Patrum testimonijs de∣prompta,
dilucidè demonstrant. Eadē igitur Distinctione
quivis poterit ità prorsùs , ut non habeant
quod contrà mussitent. Quid? quod praetereà etiam Ro∣mana
Missa Grandis Sacrilegij rea arguitur.
Ad extremum, extremae & nefandae Idolomaniae
Rom.  ipsum, quae est Sacramenti Eucharistiae
divina Adoratio, in medium protrahitur; ubi id, quod
adorant, Posse esse adhuc Panem, propter ferè infini∣tos
Defectus, ipsi Adversarij ultrò concedunt: & Nos,
Non posse illud non panem esse, juxta Veterum sen∣tentiam,
Rationibus circiter sexdecim evicimus: at{que}
etiam quas Adorandi Formulas, ceu Praetextus, excu∣sationis
ergò, sibi tanquam larvas induxerunt, illis de∣traximus,
ut vultus eorum deformes horridi{que} appareant;
us{que} eò ut illi Idololatricâ impietate Ethnicos aequare,
Excusationis verò futilitate longè superare videantur.
Quid tandem? tota ferè Missae defensio Manichae∣orum,
Eunomianorum, Marcionitarum, Eutychia∣norum,
aliorum{que} multorum Haeresibus scat et passim,

ut in postrema nostra Synopsi, veluti in speculo, contem∣plari
quivis poterit. Dùm ista literis consigno, ostendun∣tur
mihi, inter alias, Theses duae, quas Isaacus Casau∣bonus:
 in Adversarijs suis, propriâ manu scriptis,
post se reliquit. Prima; Iusta Causa est (inquit) cur
Transsubstantiatio rejiciatur, ut evitentur Absurda.
Altera haec est; Veteres nunquam dixerunt destrui
Symbola, sed semper de Signis locuti sunt, quasi de re
ipsa. Quae quàm verae sunt, & juxta Veterum sententiam
ad Causam nostram oppidò necessariae, nostri muneris erit
suo loco copiosè ostendere. Priusquàm verò perorare mihi
liceat, vos orandi estis (Viri ornatissimi) ut de Adversari∣orum
nostrorum Iniquitate, de meo{que} erga vos studio ac
Benevolentia nonnihil attexam.
Bellarmino, Alano, Maldonato, alijs{que} Romanae
Missae Assertoribus suum, ut par est, ingenij acumen, ex∣actum
& perspicax judicium, omnium deni{que} tàm huma∣nae
quàm divinae literaturae accuratam cognitionem facilè
tribuimus; ità tamen ut in ijs, dùm nostros Theologos
criminantur, veritatem; dum suas opiniones defendunt,
constantiam; dùm Patres, Patres crepant, objectant, incul∣cant,
fidem modestiam{que} desideremus. Ʋt nihil de Eorum
Iuramentis dicamus, quibus se obstrinxerunt, non sine a∣liqua
notâ Perjurij; quod Synopsis nostra Secunda satis
super{que} declarat.
Ad nostram quod attinet Sacratissimā Eucharistiam;
quia à Ministro Elementa consecrantur et benedicuntur,
non minùs Sacramenta sunt, quàm est aqua Baptisma∣tis;
quae tamen istos non pudet probris suis contaminare,
dum partem alteram merum Pistoris panem, alteram
Oenopolae vinum nudum appellant nequitèr. Deindè

(ut alias eorum Calumnias praetervolem) quòd eorum de
Corporali Christi Praesentiá in Eucharistiâ fanaticam
Opinionem, tanquàm Impossibilem, propter implicitam
Contradictionem, oppugnamus; Isti, quasi hoc esset Dei
Omnipotentiae detrahere, in nos impotentèr debacchan∣tur.
Si cui lubeat singulas Operis hujus Sectiones percur∣rere,
vix in aliquam incidet aut Objectionem Adversari∣orum
pro sua Missa, aut Responsionem, aut deni{que} Scrip∣turae
expositionem quam non facilè observet ab aliis Pon∣tificiis
Doctoribus aut luculentâ ratione solutam, ener∣vatam,
explosam; aut deni{que} (quod majus est) per receptas
Ecclesiae Romanae doctrinas oppugnatam. Nae illae prae∣clara
est istorum hominum constantia, qui si minùs viribus
nostris, suâ tamen imbecillitate & dissensione vincuntur,
at{que} succumbunt.
Praetereà de Pontificiorum Doctorum Versutia
Obstinacia{que} satis queri vix possumus. Versutia eorum
cernitur cùm in rebus aliis, tùm praecipuè in abutendis
veterum Patrum Testimoniis, sive per falsas Editiones
Translationes{que} ea dépravando; sive novo excogitato
Commento illudendo; sive deni{que} adversis frontibus
oppugnando: quorum omnium Exempla plurima Libri
singuli sequentes vobis exhibent. Obstinaciae verò eorum
specimen nullum potest esse illustrius, quàm (quod in
altera Synopsi nostra videre est) ex Veterum senten∣tiis
factâ Collatione Eucharistiae cum Baptismate. Illi
ad sua Dogmata stabilienda, de Praesentia Corporali
Corporis Christi in Eucharistia, ipsius{que} adeò Adoratione
Latreutica, objiciunt Nobis, Patres negâsse Eucha∣ristiam
esse nudum Panem. Nos reponimus, eosdem
Patres paritèr negâsse, in Baptismate esse Aquam nu∣dam.

At opponunt, Veteres Eucharistiam Sacrificium
vocâsse. Nos rursùs, Baptisma quo{que} Sacrificium no∣minant.
Illi, At apud Patres Eucharistia Sacramentum
Terribile, & Venerabile dicitur. Regerimus nos, à Pa∣tribus
moneri homines ad Baptisma, utpote quod Vene∣randum
sit, cùm Tremore accedere. Pergimus dein, &
per sexdecim  par pari referimus, quod Adversa∣riorum
nostrorū, nisi animos obfirment, Conscientias mor∣deat
& lancinet; sed manu tamen medicâ, ut sanet. Eant
igitur Antagonistae nostri, &, cum de Antiquitate agitur,
nos (ut solent) Novatores appellitent, nunquàm tamen
efficient, quin ipsi (ut praeclarè olim Clariss. vir Iosephus
Scaliger) Veteratores habeantur.
Redeo ad Vos tandem (dignissimi Viri) quorum inti∣mos
animorum conceptus audire mihi videor: quibus
quoad possim, & liceat, occurrendum esse duxi. Primo
in loco; Fateor equidem me jamdiù in istiusmodi Po∣lemicis
negotiis exercuisse calamum, non quod nescive∣rim
à Detractione neminem esse immunem, nisi qui
nihil scriberet: sed quòd abundè noverim cùm pro salu∣te
Patriae, tùm verò maximè pro patria Salutis, atque
adeò pro Fidei synceritate nullum non laborem esse
subeundum. Secundò, multos alios multo majore cum
profectu munere hoc defungi posse agnosco: veruntamen,
quatenùs praestare quicquam valeam, illud S. Augu∣stini
aures mihi vellicat, animumque stimulat: Qui
mendacium docet, (inquit) & qui veritatem tacet,
uterque reus est; alter quià prodesse non vult, alter
quia nocere desiderat. Nec profectò hanc Romulei
stabuli (cùm purgandi non datur) exagitandi provin∣ciam,
in re Missatica, alio animo suscepi, quàm ut

omnes (quibus veritas cordi est) intelligant, Nos An∣glicanae
Ecclesiae Alumnos Causam nactos esse Divinis
literis consentientem maximè, Catholicae Antiquitatis
suffragijs comprobatam, mille omnis ordinis Martyrum
sanguine testatam; imò etiam (addendum est enim)
cujusvis Christiani, si fieri posset, vel mille mortibus ob∣signandam.
Praetereà, Romanae Ecclesiae Tyrunculis
omissis, Antesignanos ipsos libentiùs aggredior, du∣plici
ratione adductus; quià primò, his profligatis, illi non
possunt consistere: deindè, ut clariùs constet, in illam
Ecclesiam quadrare illud Christi; Si lumen, quod in te,
tenebrae, ipsae tenebrae quantae? Quos tamen, dùm
Argumentis persequor, non probris insector; quià in hoc
altero Certaminis genere vincere vinci est: nam prae∣clarè
olim Artaxerxes Rex militi, hostem convitijs pro∣scindenti,
Non ut maledicas te alo, (inquit) sed ut
pugnes.
Cur verò Vobis potissimùm has meas Lucubrationes
dedicarem, plurimae me Causae impulerunt. Antiquitùs
plurimi dicebantur Episcopi Catholicae sive Ʋniver∣salis
Ecclesiae, non solùm quòd Catholicam tenerent
fidem, sed etiam quòd suam pro incolumitate Ecclesiae
Ʋniversalis curam Scriptis & laboribus testarentur. E∣gone
igitur ut non illud studium ergà utramque Vni∣versitatem
profitear meum, quod ipsi (ut ità dicam)
Vniversalitati debeam? Huc accedit (nam quidni fi∣dorum
Amicorum literis fidem habeam?) quòd cum vos
Opus nostrum aliud, tribus abhinc annis publici juris fa∣ctum,
non vulgari animorum vestrorum significatione ap∣probâsse
intellexerim; hoc{que}, quod nunc ad umbilicum per∣duxi,
non minori cum desiderio expectâsse (quorum illud

GRANDEM ROMANAE ECCLESIAE IMPO∣STVRAM
detexit, hoc ROMANAE MISSAE IDO∣LOMANIAM,
tanquàm immane monstrum, confodicat)
non committendum putavi, ut non grati animi meum
hoc testimonium Vobis referrem. Quid? quòd Causae
ipsius necessitas quo{que} id à me exigere videbatur, quae
profectò in hac Causa homines Academicos nihil
minùs quàm Academicos & Scepticos esse sinet;
nè quis vestrûm (quod detestabile omen Deus obruat!)
in Rom. Artolatriam prolabatur, quò vel Aliis scan∣dalo,
Majestati divinae odio, Sibi ipsi deni{que} certo exitio
esse possit.
Postremò, in hanc spem adducor, nunquàm defuturos
ex utra{que} Academia viros plurimos, Theologici juris con∣sultiss.
omnibus{que} armis instructissimos, non modò ad hu∣jusce
Causae patrocinium sustinendum, verumetiam ad
Mataeologiam omnem Romanensium expugnandam.
Pergite igitur ô macti antiquâ prudentiâ & veritate,
pergite, inquam, & Amantissimum vestri diligite; quod
rectius noveritis impertite, & precibus vestris adjuvate.
In Christo Jesu valete, qui vos conservet in gloriam
Gratiae suae! AMEN.

