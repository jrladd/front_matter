


MAdame is suis si mauuais flatteur, que ie ne
suis iamais plus aize, qu'alrs que ie puis
librement dire mon auis des choses qui nous
passent duant les yeux, principalement s'elles sont
de quelque poids & consequence. Que si d'auenture
il ne m'est permis (comme souuent, cela est deffend
aux gens de bien, de peur qu'vn libre iugement n'of∣fense
l'oreille des grans, ou que leurs mignons qui en
abusent ne syent par là cognus & chastiez,) Si ie
puis alrs pour le moins ayant mon recours au pa∣pier
faire parler quelque honneste homme, qui des∣couure
ce que i'en sens, tout aussi tost mes esprits re∣peus
de ceste liberté, vont reprenant nouuelle force.
Cest ce qui fait que tout gaillard, tout resolis sans
nulle crainte (ne m'estant loisible de dire) ie vous
offre pour maintenant vn Reueille-matin, Madame,
tel que ma plume a peu tracer pour la gloire de no∣stre
Dieu, le bien de son Eglise, vostre grandeur &
vostre estat, & pour celuy de vos voisins. Ie ne vous
discours pas icy les matieres que i'y traite: la lectu∣re
les monstrera & le subiet merite bien qu'on pre∣ne
la peine de le lire. Mais ie vous puis bien asseu∣rer,
Madame, qu'il n'y a rien de superflu (si ce n'est
aux trop delicats) rien de faux, rien quisoit indigne
d'estre dit & recommandé par escrit au temps à ve∣nir:
Voire rien du tout qui ne serue au bien public du

temps qui court. De quoy estant tres-asseuré, ie
supplieray treshumblement vostre Maiesté de rece∣uoir
d'aussi bonne main ce mien labeur, comme d'vn
coeur treshumble & tresaffectionné ie luy presen∣te.
Priant Dieu,
Madame, qu'il doint à vostre Maiesté autant
d'heur & de felicité, que vostre bon frere, allié &
Compere vous souhaite de mal & d'encombre. De
Eleutherouille le 20. de Nouembre. 1573.

