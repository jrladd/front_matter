


CVi (obsecro) haec potiùs dicarem quàm tibi? qui nobilitate excellis,
Nec sinis ingenium nobilitate premi:
Quare, Iuris meum Compendium non potest so∣lùm meam in te obseruantiam apud omnes te∣stari, sed etiam te huius sanctissimae disciplinae ad∣monere: Sanctissimam disciplinam appello, quia tecum loquor, cui non est ignota eius praestantia, & diuinitas. Dubitarem sanè ita loqui si cum ijs sermo esset, qui, cùm artem sibi necessariam igno∣rent, eos odio prosequuntur, à quibus intelligunt seeo nomine superari: cupiúntque nulla esse iura, nullas leges, quo faciliùs ar∣bitrio suo belluino omnia turbent. Sed, fremant, qui volunt, dicam quod sentio. Praestat iudicandi scientia, iudicandi potestati, & dignus igitur, qui praesit iudi∣cio, praestat Iudici imperito. Haec omnia tu optimè scis. Itaque ad te libentèr ve∣niet ars illa, quae iudicandi normam tradit, quae diuinas, humanásque res dispo∣nit, quae omnes homines in officio continet, malos poenis coercet, bonos prae∣mijs afficit, & (vt vno verbo dicam) humanam societatem conseruat. Inquit IV∣LIVS PACIVS, Petro Saletano, epistola sua, in quatuor libros Institutionum, IMP. CAES. IVSTINIANI.

