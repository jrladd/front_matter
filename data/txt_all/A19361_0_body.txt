



SOlent hi quibus plurimi sunt cre∣ditores, supellex verò adeò curta, & tenuis, vt omnibus satisfacere nequeant, id imprimis curare, vt cum ijs, quibus plurima debent, primum pacis∣cantur: Ita & ego, Heros illustrissime, cum habeam infinitos prope, tum hîc, tum alibi, quorum beneficijs sum obstrictus, simque si∣mul omnibus soluēdo impar, ab ijs potissimum, ordiendum duxi, qui me, prae reliquis, summo meritorum suorum cumulo, quodammodo manciparunt. In horum catalogo, cum tua cel∣situdo, non postremas teneat, vt quae, octo ab hinc annis, cum primum in Angliam venissem, non modo summo fauore ac beneuolentia, me excepit, verum etiam insigni liberalitate, quam tamen (vt quod res est dicam) minime captabam, vltrò est prosequuta: officij mei esse duxi, aliquam animi mei gratitudinem erga tuam Amplitudinē depromere. Sunt (fateor)
 & alia, exinde innumera tua, in me beneficia, quorum longam seriem sigillatim enumerare, & operosum foret, & tua fortassis excellentiae, non ita gratum: qui vt beneficia tua apud pe∣regrinos omnes (maximè autem qui literarum pietatisqúe nomine commendarentur) ponere nunquam dubitasti: ita (quod proprium est virtutis veraeque beneficentiae) recte factorum conscientia contentus, nullam pro ijs aliam gra∣tiam, aut laudem, aliquando repoposcisti. Ita{que} etsi de tuis meritis, multa habeo, & vere dicerè, veritus tamen (vt dixi) ne intempestiua, aut nimis magna, fortassis, laudum tuarum cōme∣moratione, generosissimum tuum animum, ea quae nos admiramur fastidientem, offendam, his omnibus consultò relictis, ad id me confe∣ram, quod cum excellenti, Heroica tua virtute est dignissimum, tum ex omnibus tuis, in me beneficijs, summum semper, maximum{que}, me∣rito duxi. Non enim (vt nunc sunt hominum mores) secundis meis rebus duntaxat, fauto∣rem te meum haberi, voluisti: verumetiam (quod singularis est virtutis, perfectaeque eu∣iusdam beneuolentiae) difficillimis meis tem∣poribus, benignissimum te mihi patronum prae∣buisti, neque temerè in vulgus sparsis, statim
 fidem adhibuisti, sed (quod fortissimi atque prudentissimi erat Herois) cum magno illo A∣lexandro, alteram aurem mihi asseruasti, ac iuxta vetus illud Atheniense, , mea innocentia cognita, au∣thoritatem tuam ac patrocinium, praesidio mihi esse, hactenus semper voluisti. Eoquè pacto, vt non modo mea fama, quae partim ambiguis quibusdam rumoribus, partim nimia quorun∣dam credulitate, in periculum venerat (quan∣tum in te fuit) incolumis, atque integra mihi constat, verùmetiam beneuolentiam, bonam{que} tuam gratiam, insuper sum adeptus. Quorum istud, tantifacio, quanti nobilissimi, liberalissi∣mique Herois gratia, homini meae conditionis, facienda est: illud, quo nomen meum singulari tuo iudicio ac prudentia, ab infamiae nota, bona ex parte vindicatum sentio, ita charum est, vt prae hoc vno, reliqua (quae alioqui sunt maxi∣ma) penè nihili ducam. Quid enim esse potest, Euangelicae doctrinae praeconi, fama charius? quid acceptius, quid denique maius aut in vita optatius? vt rectitissime mihi dixisse videatur Salomon. Melior est fama bona, quam ingentes diuitiae: Contra{que} in Christianom charitatem grauissimè peccare videantur, non hi modo, qui
 hanc fratri, per fraudem eripiunt, verum etiam qui calumnijs temerè fidem adhi∣bent: cum nisi inuenirentur qui  criminationes acciperent, totum illud pernicio∣sissimum calumniatorum genus, sua sponte cor∣rueret, falsique rumores prorsum euanescerent. Et sane nisi talpa (quod aiunt) essemus coecio∣res, vel natura ipsa duce intelligeremus, famā, quam optimus quisque, ipso capite chariorem habet, sine summa iniuria, omnisque humani∣tatis violatione, alteri eripi non posse. Nec non frequenter illud nobis in mentem veniret, quod vel ab Ethnicis prudentissimè animaduersum legimus: Sapientissimum rerum omnium con∣ditorem Deum, vnam duntaxat homini lin∣guam dedisse, non ad mentiendum, aut ca∣lumniandum, sed ad animi & pectoris (cui è regione posita est) sensa, verè, ingenuè, can∣dideque exprimenda: binas vero aures lar∣gitum, tam apta ratione collocatas, vt quae nobis dicuntur, & dextrorsum & sinistror∣sum audire valeamus. Sed vt ad rem, tan∣dem aliquando veniam, Heros amplissime, volui pro tot, tantisque tuis quibus obstrictissi∣mum me habes meritis, hanc meam metaphra∣sim in epistolam ad Romanos, primo quidem
 Latine à mescriptam, meis{que} auditoribus cō∣municatam: deinde amici cuiusdam mei ope∣ra, in Anglicum sermonem transfusam, nomini tuo dedicare: vt cum referre omnino gratiam, tanto Heroi, non possim, aliquam saltem grati∣tudinis significationem darem. Et quanquam munus istud, non sit, aut praestantia tua, aut acceptis beneficijs dignum, sed nec voluntati quidem meae par, (si non sacrosanctam ipsam Apostoli epistolam, sed meos duntaxat labores, intuearis:) spero tamen te (quae tua est animi generositas, ac magnitudo) non leuidensi isto dono, sed donantis animo (qui sanè in tuum ob∣sequium propensissimus est) inspecto, meā hanc qualemcun{que} opellam, aequi boni{que} consulturū. Ex cuius lectione, si quid emolumenti accepe∣ris, id omne vni Deo opt. Max. acceptum fe∣res, qui mihi sancto suo spiritu, hasce medita∣tiones suggesserit, quas in commune Ecclesiae bonum depromerem: Sique opinionem illam tuam, quam de doctrinae meae puritate, non in∣iuria (vt spero) concepisti, confirmabit istius libelli mei lectio, tum id abs te petam (de quo tamen dubitare non debeo) vt non solum bene∣uolentia, ac fauore tuo, magis magisque me cō∣plectaris,
 verum etiam scriptum hoc, authori∣tate tua foueas, atque tuearis: Quod tametsi in tuo nomine Anglicano sermone, veluti noua quadam veste, indutum, appareat: vniuersae tamen Ecclesiae Anglicanae, tanquam fidei meae confessionem, & examinandum & iudican∣dum propono. Bene & feliciter vale Heros clarissime, Deum{que} praecor Opt. Max. vt celsitudinem tuam, firmissimum huic Regno praesidium, diu seruiet incolumem.

