



PATER ille coelestis (vir praestantissime, omni pietatis, atque religionis genere perpo∣lite & exculte) sic mei pesti∣lentis papistici erroris tabe pe∣nè consumpti, & ab omni ferè virtute remoti tandem misertus est, vt ex densissima mortis caligine, atque profunda ignorantiae abysso, me sibi ingratum & inobedientem filium eruere dignaretur: atque in suae ecclesiae,Luk.
15.20, 21. nullis ido∣lolatriae sordibus maculatae, gremium reuoca∣re non negaret: & omnimoda bonarum lite∣rarum eruditione refertos, satisque sanctita∣tis notis cumulatos viros excitaret, qui suo fraterno labore & industria, contenderent quàm maximè possent, in Christi Euangelicae veritatis agnitionem me demùm vendicare:
 quorum incorruptis, nullis hypocrisews inuo∣lucris, & integumentis, documentis, praecep∣tisquè inuolutis imbutus ac instructus, quo∣rum (inquam) consilio fretus, & suffultus, (di∣uina illa gratia animum meum ad bonita∣tem disponente) non ambigo, neque animi pendeo, me posse causam meae religionis suscipere, tueri ac defendere, in conspectu illo∣rum aduersariorum, quos aliquandiu diurna cōsortij familiaritas mihi nō ignotos fecit. Ea sunt Dei omnipotentis in me collocata bene∣ficia, quae enumerando percensere, & expli∣cando consequi non est mearum virium. Ali∣quando fedissimae orationis, vanitatis & ig∣norantiae seruituti mancipatus eram: iam verò omnis mendacij & inscitiae obscuritate noc∣teque fugata, clarissimum mihi veritatis lu∣men affulget: ingenium meum antehàc adèo deprauatum, & a verbo Dei alienum erat, vt maiori delectatione, atque vehementiori desi∣derio, hominum commentitias traditiones ci∣tiùs approbarem et amplecterer, quàm profes∣sionem illam Catholicam, quam Christi Apo∣stoli tradiderunt, martyres suo sanguine effu∣so confirmauerunt, & fideles hucusque con∣seruant, amplexibus exciperem, sinuque foue∣rem: Nunc verò ingenio meo Spiritus sancti flamme accenso & inflammato (depulsis men∣tis  erroribus, quibus constrictus & irretitus fueram,) Sathanae imposturas intelligentia & ratione comprehendo, falsae opinionis tene∣bras ab oculis depello, (auxilio diuino mihi suffragante) & salutarem Euangelij verita∣tem magno cum amore prosequi incipio. Ante hoc conuersionis meae tempus, verbo Dei au∣res erant mihi clausae, vt illud audire abhor∣rerem, atque reclamarem, in me caecitas ita dominatum habuit, vt fulgentes Christi E∣uangelij radios videre aspernarer. Iam duc∣tore Spiritu sancto, atque atroci conscientiae vulnere stimulatus, animaduerto Papista∣rum fabulas prorsus incerto niti fundamento, illorúmque religionem non modò nulla affer∣re conscientiae multis delictis obrutae & cir∣cuncessae efficacia medicamenta, verùm eti∣am altiùs tela infligere, animam, (vitae pri∣mam causam) diris infaustísque vinculis at∣que compedibus arctare & constringere, & planè apertéque Deo eius{que} verbo vim infer∣re. Turpia illorum idola, crassissimi errores, blasphemiae infinitae, superstitiones detestabi∣les, vanissima commenta, ac denique vitae inaudita & horrenda turpitudo, atque dede∣cus ob oculos mihi versantur. Meditor ita∣que at{que} cogito quantis quam{que} varijs astutijs & blandimentis, homines cuncti doli frau∣disque  expertes, immunesque, versuti Papistae alliciunt atque titillant, ad suam pernitiosam doctrinam amplexandā. Ad hos praefatos ho∣mines deludendos, & in sempiternam fraudē conijciendos, in angelos se lucis transferunt, & eam vitae exteriorem pietatem prae se ferunt, qua faciliùs incautorū hominum mentes cir∣cumuenire queant. Sed plus gloria & praedi∣catione sua bona opera (si bona dici possint) efferunt, atque extollunt, quàm veritas conce∣dere possit. Non verentur illi (omnibus pudo∣ris velis reuulsis, cunctoque dei altitonantis ti∣more deposito, omnique charitatisnota relega∣ta & in exilium pulsa) dicere illos coelitum dignitatem, moribus & institutis, atque vitae sanctimonia consecutos. O impudentes Pàpi∣stas, mendacij sordibus illinitos, & omni ani∣mi funestae prauitati succumbentes, atque à fide Christiana, & charitate fraterna auer∣sos! Quotus enim quisque inter vos vitam non degit belluinam? Quis Dominum timet? Quis illum diligit? Quis pietatis ruinas ede∣re formidat? Quis inter vos (vt breui com∣prehendam) fontem aquae vitae non deserit, & cisternas sibi fodit maximè dissipatas?Iere.
2.13. Si quorundam Papistarum vitam, omnium sce∣lerum, libidinúmque maculis notissimam, La∣tinis verbis explicare conarer, Latinae linguae  rudes nihil inde fructus perciperent, quia quod diceretur, neutiquam intelligeretur. Qua de causa operaepretium me facturum duxi, si nu∣da ac impolita (bona tamen cum fide, animó∣que syncero) exarata narratione beneuolo Lectori satisfacerem, lingua nostra Angli∣cana narrando & exponendo ea, quae vidi at∣que audiui à viris fide dignis inter illos gesta. Praeterea nostros sacrificulos Romani Ponti∣ficis (filij perditionis) mandato missos & dele∣gatos in hanc florentissimam Angliae Insulam ad peruertendos huius terrae accolas, & veri∣tatis splendori insidiantes, quo studio perpetuò tenebras moliuntur in hoc regnum reducen∣das, quas huic solo suo paterno minas commi∣nantur, atque quibus conuitijs optimos quosque viros insectantur, in hac epistola dedicatoria silentio praeteribo. De Papistis satis hoc in lo∣co verba fecisse videor, & hinc te (vir claris∣sime, religione, iusticia, liberalitate, caeterìsque heroicis animi dotibus nobiliter stipate & vallate) hac oratione crasso filo mihi scripta affari liceat, cui inter homines mortales plu∣rimum debere, ac cui ob tuam erga me cha∣ritatem, ad extremum vitae anhelitum me obstrictum sentio, deuinctum{que} fateor. (Blan∣da absit verbo vanitas.) Quem laborem pro me, cùm verae Ecclesiae septis non tenebar in∣clusus  suscepisti, omnibus patefaciā, cùm fue∣ram carceribus detētus, eò quòd in Papistarū partem propendebam, (& in Seminario An∣glicano, Romae duos (plus minus) annos sedē collocassem, quàm saepe me ad te accersi voca∣ríque fecisti, quàm mansuetè humanitérque mecum semper egisti, quàm salubre mihi cō∣silium impertitus es, vt Papisticae idololatriae faecem exuerem! nonne concionatores per∣multos, non vulgari doctrina praeditos ad me accedere voluisti? vt si qua possent ratione, me coelesti Euangelij veritati reconciliarent at∣que deuincirent. Plerosque mihi insuper li∣bros suppeditasti, quibus nonnunquam lectis, immenso Dei beneficio, magnam inde vti∣litatem salutiferam mihi (paruo temporis in∣teriecto spatio) comparaui. Habito identidem sermone cum peritis, atque crebris concioni∣bus auditis, ex indubiae veritatis inimico (Deo adiuuante) dum in his inclusus cor∣poris compagibus fuero, verum meipsum prae∣stabo amicum, & ad studia sacrarum litera∣rum animum applicabo, quarum praesidio, Pa∣pistarum fraudes detegere, & furta conuin∣cere valeam, & omnibus (Deo meis conatibus auspicante) demonstrabo, quod sit illis artifici∣um, quo priùs persuadent quàm doceant, vbi autem veritas docendo potiùs suadeat, quàm  suadendo doceat.Ambros. in 1. cap. ad Rom. Declarabo cunctis istos se nō putare reos, qui honorem nominis Dei deferunt creaturae, & relicto Domino, con∣seruos adorant, sibique persuasum habent Deum sine mediatore inexorabilem esse, & prorsus ignorant ad reges per tribunos & comites eūdum esse: quia homines vtique sunt reges, & nesciunt quibus debeant Rē∣publicam credere. Ad Deum autem, quem nihil latet, omnium rerum merita nouit, ad promerendum suffragatore non est opus, sed mente deuota. Vbicunque enim talis loquutus fuerit ei, procul dubio responde∣bit illi. Sed aduersarij nostri, etsi videāt scrip∣turas sacras suae sententiae oppositas, confiteri tamen nolunt se in tetra erroris caligine ver∣sari. Quare haec Sancti Hilarij verba in illos haud indignè quadrare videntur:Hilarius de Trinitate li. 6. cap.
84. Grauis & periculosus est lapsus in multis, etsi enim se intelligant, tamen pudor exurgendi autori∣tatem sibi praesumit, vt quod errant, prudē∣tiam velint existimari, quod cum multis er∣rant, intelligentiam asserant veritatis. Et vnde illud quaeso? Ex contemptu certè scrip∣turarum, & ex insolenti superbia qua inflati sunt. Si circundarent sibi quasi murum firmis∣simum, scripturarū doctrinam, nunquam tàm citò ad illorū interiora irrumpere posset hostis.  Tunc omnes errores, & idola, & similitudines veritatis comminuerent atque dispergerent, & adeò iudicarent immunda, vt ea (menstrua∣tae mulieris) sordidissimo sanguini cōpararent. Si corde non ficto diuinum auxilium compel∣larent, sibi{que} nihil inaniter arrogarent, Do∣minus supernè intrans in corda sua, claro suo lumine mentes illorū illustraret, rationi (ani∣mae formae) iubar suum infunderet, detegeret occulta, doctor{que} fieret eorum quae ignorarent, tantum si illi ea quae ab illis sunt, auferre vel∣lent. Sed omnia haec media, quibus possent sal∣uari, tanquam si nulli essent vsui, respuunt sper∣nunt{que}, qua de ratione illorum salus valde dé∣speranda est. Concedat Deus Optimus Ma∣ximus vt resipiscant, & veritatem agnoscāt, dum huius lucis vsura, & hoc vitae curriculo fruuntur, at{que} omnia figmenta, quae multis sim∣plicibus aditum ad coelorum regnū penitùs in∣tercludunt, seponant, at{que} abijciant, & Sancti Dauidis verborum recordationē obliuio nun∣quā deleat,Psal.
34.13, 14. quae in Hebraico textu sic se habēt. Iamim oheu chaiim hecaphets hais mi tou liroth vsephatheca, merag, lesconecha Netsor: Mirma Middabber. id est, Quis ille vir qui vult vitam, diliget dies ad videndum bonum, custodi linguam tuam à malo, & la∣bia tua à loquendo dolum. Et Beatus Paulus:  , id est,1. Cor. 6.20.
1. Pet. 1.19. Empti estis pretio magno, glorificate igitur Deum in corpore vestro, & in spiritu vestro, quae sunt Dei. Temerè fortassis magis quàm prudenter hanc epistolam, nullis verborum phalaris flosculísue Ciceronianis exaratam, tuae amplitudini di∣care conabar, sed meae temeritati tua igno∣scat humanitas, at{que} dignetur, vt sub tuo pa∣trocinio & tutela, haec breuis recantationis meae declaratio in lucem aspectum{que} omnium intrepide prodeat, & impiorū maleuolentiam flocci pendat, quibus nocendi voluntas non deest, sed officiendi potestas abest, & declina∣ta recumbit. Ne epistola haec longior sit quàm par est, diutiùs tuam amplitudinem detinere nolo, sed vt hoc meae erga te qualecunque ob∣seruantiae monumentum beneuola manu ex∣cipere ne grauè tibi ducas, mirum in modum posco & imploro. Dominus Iesus te tuos{que} (vir magnifice) muneribus suis ornet, augeat{que}, & in multos annos Ecclesiae suae conseruet & re∣tineat: Serenissimam verò Reginam Eliza∣betham, (quam exteri pleri{que} omnibus laudis ornamentis efferunt) protegat, & longaeuam in terra faciat, ad gloriam Dei propagandā, & ad comprimendam & confringendam ini∣micorum
 suorum audaciam, denique ad con∣solationem nostram: Nobilissimòs Proceres, adeo{que} omnes huius regni potentissimos ordi∣nes defendat, & omni benedictionum genere cumulet, & ad verae pietatis, & regni Christi propagationem per∣ducat. Amen.

