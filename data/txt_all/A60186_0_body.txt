



AD Sacrae Majestatis vestrae pedes procumbit Scotia tua, Imperitantium opti∣me,
& suas Opes nativas, quas numerosas & eximias Divinum Numen ei
benignè largitum est, humillimè offert: Credebatur illa adspectu tristis,
sterilis, & in obscuram ac damnatam Mundi partem rejecta; quae tamen
benigno Coeli influxu salubrique Aēre gaudens, & inter utrum{que} Orbem in
ipso Maris gremio posita cum ad Vitam necessaria, tum utilia quaeque sum∣mâ
copiâ possidet. Nunc benignis Majestatis vestrae Solis sui Radiis illustrata Tenebras suas supera∣vit,
novo{que} Vigore animata injectam sibi per multa Secula Caliginem dissipavit, & abditorum in si∣nu
suo Thesaurorum Claustra resolvit; ac Majestati vestrae Patri Patriae, & legitimo solique Fundi
sui Domino Aurum Argentumque suum expandit; Margaritas, Crystalla, Marmora quasque alias
habet in sinu suo Gazas producit; Marina, Animalia & Plantas exponit, quae vestrae Majestati de∣bentur,
jure per inviolatam vestrorum Majorum seriem, qui per bis mille annos hic regnarunt,
ad Majestatem vestram devoluta. Libenter quo{que} fatetur Scotia tua vestris in se beneficiis cuncta
deberi, quae sub justo & benigno moderamine vestro securè & quietè Bonis suis fruitur & summâ
Pace potitur, dum vicinae Gentes omnibus Belli miseriis premuntur. Cum Majestate vestrâ reduc∣tae
Artes & Scientiae in Regnis vestris maxime florent, restitutaque, quae Experimentis nititur, Vera
Philosophia magna sub Auspiciis vestris incrementa capit. In vestro quoque Antiquissimo Scotiae
Regno Regium Medicorum Collegium apud Edinburgum erexit Majestas vestra, cui cum Praxin
Medicam regulandi, & imperitos indoctosque in vitam subditorum vestrorum grassantes reprimendi
facultatem, tum Medicinam promovendi provinciam demandavit: Humillimè proinde Sacrae Ves∣trae
Majestati se suaque offert Prodromus hicce Rerum Naturalium in Antiquissimo Vestro Regno
fidus Expositor, qui nunc quidem rudiore penicillo describit quae in hoc Vestro Antiquissimo Reg∣no

sint ad Morbos praesidia & quae Artibus Mechanicis provehendis inserviant. Sed ut vestro jussu
haec aggressus est, ita, si Majestati vestrae arriserit, favente Supremo Numine, suis numeris absolu∣tus
& coloribus debitis ornatus aliquando forsan in justam Historiam Naturalem assurget.
Vt Sacratissimam Majestatem vestram diu sanam, serenam, felicem conservet; & ut omnia ei
fausta prosperaque obveniant, Deum Opt. Max. quàm ardentissimis Votis precabitur

