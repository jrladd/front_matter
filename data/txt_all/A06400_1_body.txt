


MEus naturalis zelus erga patriam meam, Domini Asclepiadaei, fecit vt generaliter ea celare non po∣tuerim, quorum notitiam legendo atque exercendo mihi acquisiui: quandoquidem in his partibus non inueni viros tam peritos huius scientiae, quàm apud vos: vtpote qui se∣quantur potius accidentales quasdam obseruationes, quàm infallibilia artis praecepta. Hoc autem chirurgicum opus meum vestris acribus iudicijs examinandum relinquo: & laborum meorum honorem vobis debitum ingenuè fateor, qui meae musae fuistis. Mea quidem methodus ea est, qua vos in vestro famosissimo Collegio vtimini: quam etsi non ita exactè sigillatim exequutus sum, tamē quàm diligentis∣simè potui, eam obseruaui: excepta sola Anatomia cum ali∣quibus alijs rebus particularibus: quas breui in lucem edere spero. Primò de chirurgiae origine tracto, & chirurgicis in∣strumentis: secundò de rebus naturalibus, non naturalibus, et praeter naturam, cum definitione, causis, signis, prognosti∣cis, & cura tumorum in genere: tertiò de tumoribus qui a qatuor humoribus procedunt: quartò de distinctione tu∣morum in specie, à capite ad pedes: quintò de eodem ordi∣ne in vulneribus, vlceribus, fracturis, dislocationibus, & vari∣is alijs chirurgiae operationibus: postremò de remedijs cō∣muniter vsurpatis a chirurgo, cum authoritatibus omnium antiquorum authorū, in quolibet moibo particulari. Itaque pro omnibus, post coelestes potentias, me vobis omnino ob∣ligatum sentio: ideòque oro Deum opt. max. vt foelicitate semper vos beare velit. 
Datum Londini, 20. die Aprilis. 1597.
