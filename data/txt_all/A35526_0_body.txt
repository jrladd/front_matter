



HABES ecce nostras, quas rogasti, Pater sanctissime, in Cypria∣num tuum Annotationes, justis illas fortasse Dissertationi∣bus, quam Notis similiores. Quamquam enim in Auctori∣bus edendis, verborum cura debeat esse praecipua, ut quam fidelissime ad Auctorum sententiam, pro codicum MSS. fide re∣praesententur; ea tamen ipsa verborum cura ad res tandem re∣ferenda est, ut quae erant ex Auctoribus discenda, ea, constitutis eorum verbis, rectissime deinde solidissimeque colligantur. Ut proinde in Auctorum editorum usu, rerum illa longe debeat esse praecipua. Magnum hisce literis literatisque contemtum apud delicata ingenia con∣flavit, cum rerum negligentiores, de verbis lectionibusque sine modo longas contexerent disputationes. Jejuna illa videbantur, nec tanti esse ut in illis bonae horae collocarentur. Optime Auctoribus à se edendis, optime sibi consulent, optime lectorum illi fastidio, qui cum verborum explicationibus, res etiam putent esse permiscendas. Auctorem, ope∣ramque suam id vel maxime apud prudentem lectorem commendabit, si res scitu dignissimae, nisi eo auctore prodente, alioqui essent ignorandae. Is tandem Auctor bono publico editus existimabitur, ea Editoris opera bene collocata.
Ut ergo Cyprianum nostrum redderem quam commendatissimum, idem mihi quoque consilium sequendum esse duxi. Verborum illam, quae in MSS. lectionibus versatur, ab aliis occupatam videram esse provinciam, à te vero, Pater, longe omnium accuratissime. Quas ergo dedi verborum explicationes, eas ab origine usque pro virili mea duxi, quam sane tractandi rationem non minus jucundam studiosis lectoribus fore spero, quam constat esse utilem. Quod in rerum ipsarum scrutinio longioribus usus sum nonnunquam disputa∣tionibus, id fateor esse rarum. Nec tamen desunt exempla, in Lipsii digressionibus ad Tacitum, in Gothofredi ad Philostorgium, & in Petavii Epiphanianis. Ea etiam delegi disputationibus illis argumenta, quae insignem aliquam habitura viderentur, cum jucunditate etiam utilitatem, quaeque studiosis atque piis lectoribus tam placere possent, quam prodesse. Id praeterea conatus sum (quod nescio quisquamne alius) veterum ut ratiocinia explicarem, & quidem è principiis illorum seculorum propriis. Omnino er∣rare recentiores Theologos necesse est, qui cum ad Auctores ipsos veterum ratiocinia non perpendunt; in justis deinde de re Theologica disputationibus, eadem illa, quae dixi,  ratiocinia ad eorum principiorum normam expendunt, quae pro eo tandem seculo  at{que} recepta essent, in quo ipsi scriberent. Quae ita colligunt, fieri vix potest, ut veteres probaturi essent, forte ne intellecturi quidem.
In ratiociniis explicandis multa se, quae mihi sane utilissima viderentur, offerebant. Im∣primis, ut quas veteres Apostolicorum quoque seculorum, proximeque sequentium (ne

quis primum putet Origenem) in Scripturarum interpretatione regulas adhibuerint, iis in baererem. Usum dogmatum illius aetatis philosophicorum alibi astruxi. Mystica∣rum etiam expositionum, cum illae sunt Scripturae exponendae quae sunt idiomate pro∣phetico conceptae, usum alii etiam facile agnoscunt. Ego omnes eo idiomate conceptas esse, etiam illas, quae & alium sensuim literalem haberent, ostendi obiter ex sententia veterum; Inde natas illas quas, omni occasione, etiam argumentantes adhibuerint, mysticas inter∣pretationes. Tum in illis ratiociniis mysticarum etiam argumentationum gustum ali∣quem praebui, ut inde constaret quam non essent illae, ut primo videntur intuitu, ridicu∣lae commentitiaeque, sed vero folidae, virisque prudentissimis dignissimae. Mediamque in his viam institi, it a ne sint in veteribus spernendae, ut tamen audaciam non faciant ho∣diernis Enthusiastis. Pro illius nimirum aetatis captu conceptae sunt à Sp. S. Scripturae, pro Prophetiarum etiam jam à Judaeis receptarum moribus, pro Enthusiastarum etiam Gentilium idiotismis; qui cum essent eâ aetate, apud id genus homines, notissimi; jam tot seculorum decursu, in desuetudinem abierunt, ut plane non sint nisi ex libris veterum∣que monumentis eruendi. Non est igitur quod ab hodiernis Enthusiastis literarum anti∣quarum hostibus sani quidpiam expectemus, aut quod cum veterum Propheticis scri∣ptis, vel Spiritus sancti sententia conveniat. Qui tamen mysticas expositiones ma∣qni fecerunt, quas nos hodieque contemnimus; Qui ea etiam aetate vixerunt in qua non∣dum defecerant omnia illa mysticarum interpretationum subsidia, sed quaedam etiam∣num in communi vita permanserant, facilia admodum atque familiaria; Qui ea etiam (in∣quam) aetate in qua dona Prophetica viguerunt, quae eosdem prorsus retinerent idiotismos quos Propheticae Scripturae (quae Cypriani nostri aetate etiamnum viguisse probavimus) non est equidem mir andum si ab illis solidiora habeamus nonnulla quam quae a literatissi. mis hodie veterumque morum peritissimis, speranda sint. Quin & ad veterum existi∣mationem faciet ratiociniorum haec, quam adhibuimus, explicatio. It a fiet ut qui auctoritatem eorum facile contemnant, eorundem ratiocinia tamen contemnere non pos∣sint. Cum praesertim ea talia fuisse intellexerint, ut si ipsi eadem vixissent aetate, iisdem∣quc potiti essent subfidiis (quae sane rebus antiquis investigandis maximi fuisse momenti nemo rerum aequuc est arbiter quin facile agnoscat) si etiam prudentiam illam at que judi∣cium in eorum subsidiorum usu ipsi adhibuissent, quae se forte in veteribus desiderare querentur: si baec (inquam) illis omnia paria contigissent; non tamen essent aliter ratio∣cinaturi quam, quos illi contemnunt, veteres ratiocinatos fuisse intelligimus. Quid igi∣tur? Vetustatemne ipsam rebus vetustis indagandis utilem negabunt? Novitatem suam in lucro ponent? Eone rerum Apostolicarum historiis deprehendendis sese magis instructos credent, quo sunt ab originibus Apostolicis remotiores? Eone solertiores sese atque sagaciores?
Quod si illi ipsi, qui se tanti faciunt, eodem tamen modo essent, positis iisdem circumstan∣tiis, ratiocinaturi; jam spero similia Patrum ratiocinia non contemnent. Jam non hoc ipso mysticorum ratiociniorum nomine judicium eorum solertiamque in dubi∣um vocabunt. Jam non eodem illo nomine fidem omnem Patribus, reliquis etiam in rebus, abrogabunt. Jam cum eorum simplicitate nec prudentiam illis, nec diligentiam defu∣isse comperient; nec it a fuisse argumento, quod in manibus habebant, intentos, ut obvia quaevis atque imbecillia argumenta avide arriperent, consequentiarum plane securi. Contra potius, cum in his quas intelligimus etiam mysticis disputationibus, solertiae il∣lorum atque ingenii manifesta constabit ratio; idem etiam erit de reliquis, quae  in∣telligimus, pariter praesumendum. Haec autem si obtineamus, quos dixi, veteres recen∣tioribus nostris caetera fuisse pares, accedente tandem in rationem ipsa eorum vetustate, erunt proculdubio superiores.
Faxit porro Deus ut quae tu boni publici studio moliris, felicem ea, ac pro votis tuis, sortiantur eventum. Vale, Pater sanctissime, meque tua paterna benedictione imperti. Scribebam in secessu meo Asaphensi VI. Id. Aprilis MDCLXXXII.
