



HOnorande Praesul, Annus iam agitur fermè duodecimus, ex quo mea, qualis∣cunque, de Iure Decimarum velitatio, in vulgus emanauit. Quanto, Credis, cum literatorum propè omnium ap∣plausu? Nec tamen sine vulgi (absit verbo inuidia) Sacrilegi oblatratu. Fremerè exin atque indignari quotquot in Sacra inuolarant, non aliter ac Demetrius Ephesinus cum suis, vbi Dianae magnificen∣tia periclitaretur, hoc est,  illorum in discrimen vergeret. Nimirum & de Arte Decimandi, perinde vt de Statuaria Opifices illi, Generosi fere omnes nostri sua∣uiter victitant.
Siquis paulò cordatior, vacillare aliquantulum, vt fit, & tremere: mox etiam gratulari sibi, quòd de Rure pa∣terno, non de Iure Pastoritio victum sibi quaeritaret. Mirari Ego quorsum Res exiret: Cum ecce Conductitius nescio quis, Decimarum & ipse, quod nunc audio, impu∣rus Heluo, mea omnia ventilare, sugillare; censura su∣pra quàm Magistrali lustrare; scommate vere Lucianico
 mordere, rodere: Pedum etiam supplosioni, si fas, expo∣nere. Transacta Res est: versa, euersa sunt omnia: Sopi∣ta est denuo Conscientia. Faxit Deus, ne non & mortua.
Eam ego vt semisepultam, si pote, exuscitem, id vero nunc do operam, quàm vereor, ne non inanem? vt, vt, Accepta sit Deo, Ecclesiae vtilis, Tibi grata, Sat habeo. Inhient etiamdum plenis faucibus Heliogabali nostri Peculio Dei: vorent quod sacrum est & sanctum Deo. Vorent, vt euomant. Quis vero ferat nisi  perire Sacrilegos? Subit etiam mentem, & solatur ali∣quantulum, quod Iudeis diuerbti loco dicitur, Quando duplicantur lateres, tunc venit Moses. Hac spe (quan∣tilla?) fretus, Rem ipsam aggredior; Auspicato, credo, satis, quod sub tuis Tanti viri, Auspiciis. Sospitet Deus.
Quod superest Deum Optimum Maximum enixe comprecor, vt Amplitudinem tuam indies magis magis∣que amplam reddat: Ipsum Te Ecclesiae, Nobis, quàm diu∣tissimè incolumem seruet: vt, quod facis, Pietate, Sancti∣tate, Industria, Clero tuo praeluceas. Faxit. Amen.
Pitmisterij, Dat. Kalendis Ianuarijs, Anno Reparationis humanae 1621.

