



DIvinam FIDEM conservans, veritatis luce perfruor;Epistola ex Euseb. de vit. Const. l. 4 c. 9. &c. & hujus veritatis luce ductus, divinam fidem in∣telligo. His igitur, ut res ipsae confirmant, san∣ctissimum Dei cultum percipiens, hanc colendi rationem, quasi Magistram me habere profiteor, ad cognitionem sancti Dei. Hujus Dei vim & potentiam auxiliatrices meorum bellorum nactus, ab ipsâ ultimâ oceani orâ exorsis, univer∣sum inde orbem firmâ & salutari spe erexi, ita ut omnes Gentes, quae tot tyrannorum dominatu oppressae, dum quotidianis calamitatibus cederent, propè extinctae essent, meâ operâ meisque laboribus, ad commodiorem statum revocatae sint. Hunc Deum, immortali memoriâ me honorare profiteor; hunc liquidâ & purâ mente, celsissimâ in sede locatum, avidissimè contemplor. Hunc humi procumbens invoco; om∣nem sanguinem execrandum, & odores ingratos, ac detestandos ab∣horrens, omnem terrestrem è sacrificio flammam fugiens; quibusom∣nibus turpiter pollutus. nefandus, & in explicabilis error MULT AS GEN∣TES, ET TOT AS FERE NATIONES, AD PROFUNDISSIMA TART ARA PROJECIT. Nam quae, hujus universitatis Deus, ad humanae providentiae neceslarium usum benignitate quadam suâ in lucem edidit, haec AD CUJUSQUE CUPIDITATEM RAPI nullo modo patitur; puram solummodo mentem, & animum, omni labe vacantem, ab hominibus flagitat, quibus ille virtutis, & pietatis actiones ponderat. Bonitatis enim, & MANSUETUDINIS officiis placatur, complectens Mites, TURBULENTOS aversans; amans FIDEM coercens infidelitatem, OMNEMQUE CUM SUPERBIA JUNCTUM DOMIN ATUM PERRUMPENS; arrogantium vim reprimens: QUOS FASTUS EXTULIT DE SOLIO DE∣TURBANS, humiles & injuriarum perferentes, justis premiis affici∣ens
Eodem modo JUSTUMETIAM IMPERIUM MAGNI FACIENS, SUIS SUBSIDIIS & OPIBUS COMMUNIT, regiamque prudentiam, pacis tranquillitate conservat. Minimè sane errare mihi videor, frater mi, si hunc solum Deum profiteor OM∣NIUM DUCEM, & parentem; quem multi hîc cum Imperium te∣nerent, insanis erroribus agitati, respuere & aspernari conati sunt. Sed HORUM TAM ACERBUS EXITUS FUIT, UT OMNI∣UM MORTALIUM JUDICIO, ILLORUM CALAMITATES, EXEMPLI LOCO PROPONERENTUR SIMILIA SCELE∣RA PERSE QUENTIBUS. In hoc numero ILLUM UNUM fuisse arbitror, qui DIVINA IRA, TANQUAM ALIQUO FULMINE ex hoc loco dejectus, in VESTRAS ORAS DELA∣TUS EST,Valeriani a∣pud persas Captivitatem intelligit. patefacto de suâ famosâ turpitudine, triumpho nostro. Sed illud bene cecidit, quod nostris potissimum temporibus, in ejus∣modi SACRILEGOS, tale supplicii exemplum editum sit. Nam & mihi contigit nonnullorum exitus animadvertere, QUI PAULO AN∣TE, POPULUM DEO CONSECRATUM, NEFANDIS EDICTIS PERTURBAVERANT. Quapropter immortales Deo gratias ago, quòd singulari providentiâ, universum hominum genus, qui DIVINAM LEGEM COLUNT, AC VENE∣RANTUR, restitutâ pace, incredibili laetitiâ, & voluptate afficitur. Ex quo facilè mihi persuadeo, optimo, tutissimoque statu, omnia collocata esse; cum per eorum castam, & acceptam colendi Dei ra∣tionem, & ipsorum inter se, de divinâ naturâ consensionem, omnes ad se Deus rapere, & colligere dignetur. HUNC PRAECLARUM HOMINUM COETUM, CRISTIANORUM INQUAM, de quibus omnis est a me suscepta oratio, cum audiam etiam Persidis potissimam partem (quod mihi sanè est gratissimum) EXORNAS∣SE, quantâ me putas perfundi voluptate? Tecum igitur praecla∣rissimè agitur, & cum ill is etiam, quoniam UTRAQUE VESTRUM HAEC FAELICITAS COMMUNIS EST. Isto enim modo Deum, hujus universitatis Dominum, & parentem, PROPITIUM ET PLA∣CATUM habebis. Hos igitur, quoniam hâc dignitate es, tuae fidei commendo: Hos cosdem, propter insignem tuam pietatem, tibi in ma∣nus trado. Hos, ut DECET HUMANITATEM TUAM, complecte∣re & ama. Sic enim, & TIBI & nobis, istâ tua fide IMMENSUM BENEFICIVM praestabis.
Annotationes. EN fidem ponit divinam, non traditiones, nec opera, Religio nis, ejusque cognitionis fundamentum.Heb. 11.6. Illâ (innuit) sacras Scrip∣turas, lucem veritatis statuente, ductu certissimo, haud Enthysiasmo∣rum somniis diriguntur fidelesIsa. 8.20.. Inde (inquit) recta Deum colendi ratio, caetera cultuum inventa profligans & abhorrens, ne in profundis∣sima projiciant tartara. Nesciunt Scripturae, vel accumulatam adora∣tionem iis alienam1 Cor. 10.7. collat. cum Exo. 32, 5.6. ubi Ido∣lolatriae accusan∣tur Judaei, fe∣stum, Jehovae proclamantes, dum per media humanitus in∣venta illum venerantur.; vel Christianum, nullâ in serie venerationis collo∣catumExteri vocan∣tur quasi diceret Anglice extrava∣gants, 1 Cor. 5.12 Eph. 2.12, quo minùs Christo, per omnia cultus media constituta aus∣cultaret. Non patitur divina voluntas vel modum religionis, vel ma∣teriam, AD CVJVSQVE CVPIDITATEM RAPIMatth. 20.3. & Luke 11.42. Ʋbi minuta legis (dum instituta) non praetereunda; quanto minus Evangelii; ut 1 Cor. 11. de Re∣velato capite, & crinibus.; nec reli∣giosum a tantillo cultus instituti ociari †. Tria statuit Constantinus, quasi∣salutis
hominum columnas. Fidem nimirum, purae menti inheren∣tem, justitiam, & mansuetudinem, actionum omnium moderatri∣ces, praesertim erga Christianos. Has approbat specimini∣bus quibusdam, experientiae notis. Deum scilicet coercere IN∣FIDELITATEM, omnemque cum SVPERBIA JVN∣CTVM DOMINATVM perrumpere. Quos FASTVS EXTVLIT de solio deturbat. JVSTVM AVTEM IMPE∣RIVM magnifaciens, suis subsidiis & opibus communuit. Hunc De∣um omnium Ducem, & parentem, qui hîc, cum imperium tenerent, insanis erroribus agitati, respuere & aspernari conati sunt, tam acerbo perierunt exitu, ut omnium mortalium judicio, illorum calamitates exempli loco proponerentur, similia scelera persequentibus. In quo∣rum numero, illum unum fuisse arbitratur (nempe Valerianum) qui divinâ irâ, tanquam aliquo fulmine, ex Romano Imperio de∣jectus, in Persidis oras delatus est. Quod bene cecidit, in ejusmodi SACRILEGOS tale supplicii exemplum. Nam & sibi (ait) contigisse nonnullorum exitus animadvertere, qui paulo ante, POPVLVM DEO CONSECRATVM, nefandis edictis perturbaverant. Gratias verò agit Deo immortales, quòd singulari providentiâ universum hominum genus QVI DIVINAM LEGEM COLVNT AC VENE∣RANTVR reslicutâ pace, & laetitiâ assicitur. Imo, inquit, cum summâ cum voluptate audivisse, PRAECLARVM ILLUM HOMINUM COETVM (CHRISTIANORVM in∣telligere se ait) potissimam partem Persidis EXORNASSE; ex quo VTRIQVE ILLORVM scilicet tam Regi, quam Christianis COMMVNEM CONTIGISSE FAELI∣CITATEM pronunciat. Sic Constantinus. Quae omnia, spe∣ctatu dignissima, Vos Mundi Magnates, auscultate, nisi faelices estis illi infelicissimi, quibus, abundanti mundanorum affluentiâ, vel ocium non est, vel non animus, divinam perscrutandi verita∣tem; Aures vestrae seu a Delatoribus, sive Adulatoribus, vel aliquibus, nescio, quo nomine, Heterodoxis obthurantur, ne alios audiant narraturos. Sed tandem invicta veritas (pro dolor) vestros percellet animos, caeterosque, qui aspernantes Constantinianam Christianorum definitionem [Divinam colere legem, venerari∣que] illorum meditantur, minitantque ruinam. Sic fuit ab initio, teste Scripturâ,Mat. 23.34, 35 Constantino, innumerorumque experientiâ, & nostrâ An Deus Sacrilegium patitur inultum iri? Populum Dei, Populum Deo CONSECRATVM nuncupat, eosque SA∣CRILEGOS, qui populum illum nefandis edictis perturbave∣rint. Quâ normâ, parique ratione, haud Christianis tantum, ve∣rum etiam Judaeis indulgendum est. Qui ut veterem venerantur legem, Ita in suis primitiis & radice Deo consecranturRom. 11.16.. Quorum massa, ramique, cum Orthodoxum amplectentur Christianismum, ut etiam Christiani, PRAECLARVS HOMINVM COE∣TVS censendi sunt; Quique potissimum cujusque regnipartem quam occupant EXORNANT, Communicatâ utrique FOELICITATE COMMVNI.

Vos itaque, terrarum Dynastae, exoremini, uti perorat Im∣perator; ut IS TO MODO, humanissimè nimirum excipiendo Christianos, DEVM, hujus universitatis Dominum & parentem, PROPITIVM, ET PLACATVM HABEATIS. Hos, inquit, ut DECET HVMANITATEM VES∣TRAM, complectendo, amandoque, tum vobis, quam NOBIS, istâ vestrâ fide, IMMENSVM PRAESTABITIS BE∣NEFICIVM.

