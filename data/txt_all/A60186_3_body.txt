



IN hoc Mundi Theatrum ideo immissi sumus, Collegae dilectissimi, ut
Deum ex Operibus agnoscamus, agnitum propter summam ejus erga nos
benignitatem & munificentiam veneremur & toto corde amemus. Ad quos
fines non parùm Rerum Naturalium studio promovemur. Etenim sicut Ver∣bo
suo de Voluntate suâ nos informat Deus Opt. Max. ita stupendis suis
Operibus nos de Potestate sua instruit. Et proptereà post Verbum Dei (ut
habet summus ille Philosophus Baco Verulamius) Philosophia Naturalis cer∣tissima
Superstitionis Medicina est, eademque probatissimum Fidei Alimen∣tum.
Itaque merito Religioni donatur, tanquam fidissima Ancilla: neque enim erravit ille, qui
dixit, Erratis nescientes Scripturas & Potestatem Dei, Informationem de Voluntate et Meditatio∣nem
de Potestate nexu individuo commiscens et copulans. Nec solùm ad animorum confirmationem
et perfectionem facit, sed multa quoque provitâ communi utilia suppeditat. Cùm vobis ergo Sacratissi∣ma
Majestas Regia cum Medicam Praxin regulandi facultatem, tum Medicinam promovendi pro∣vinciam
demandaverit jure merito vobis inscribitur haec Scotiae illustratae Pars, quae de Animali∣bus,
Mineralibus et Marinis agit (ad vos enim spectat de hujusmodi rebus Cognitio) et tota haec Natu∣ralium
Scotiae rerum Historia in vestrum maximè usum adornata fuit, ut haberetis scilicet pro pau∣peribus
et egenis sublevandis Medicinam, quae solùm deficiebat: Ditioribus enim per Pharmacopoeam
à vobis constructam abundè provisum est. Vt autem Opus hoc perficerem, per viginti annos elapsos
me Rerum in Scotiâ Naturalium scrutinio & indagationi applicui. Nec successus Coepto defuit; cùm
copiosam satis supellectilem pro Medicinâ Indigenâ invenerim, plurimaque praeterea, quae aliis Ar∣tibus
illustrandis inservirent. Adeò ut Prodromus hicce vobis pro Historiâ Scotiae Naturali ador∣nandâ
materiam exhibeat, & amplum satis campum aperiat, in quo Ingenia vestra exerceantur.

Hic verò pauca tantùm descripsi, quae scilicet vel aliis Scriptoribus intacta▪ vel minùs rectè scrip∣ta
sunt: rariorumque Figuras Tabulis Aeneis incidendas curavi. Nomina omnium selectissima,
imò multorum Synonyma apposui, ut, quibus animus esset, ii eadem apud optimos quosque Scripto∣res
inquirere possent. Singulis etiam Notas Characteristicas adjeci. Et quoniam vanam & inuti∣lem
puto illam Contemplationem, quae aliquem in vitâ Vsum non habeat, Vires Simplicium, & Vsus
tam Medicos quàm Mechanicos ex probatissimis Auctoribus adduxi. Subinde quoque eas cogita∣tiones
inferni, quae ad animorum confirmationem & ulteriorem Veritatis detectionem facerent, &
mentes nostras ab Externis illis Bonis ad Summi Numinis adorationem transferrent.
Opus autem, quantulumcunque est, subactissimis vestris Judiciis submitto, & Deum Opt. Max.
ardentissimis Votis precor, ut vestra Studia in ipsius Honorem, Regis Regnique Commodum, &
Regii Collegi Decus & Ornamentum succedant, vobisque singulis omnia fausta feliciaque proveniant.

