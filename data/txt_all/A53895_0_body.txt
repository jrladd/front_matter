


QVOD res ipsa magnopere suadet. & officii mei ratio postulat, id certe egomet absque piaculo mis∣sum facere non potui. Quem enim magis  Pearsoniani nominis decus & gloria, aut etiam Chronologicae hae re∣liquioe

quàm Reverendissimum CANTV∣ARIENSEM nostrum, hodie vin∣dicem ac patronum agnoscant? Nam in ea Ecclesiae tempora incidimus, in quibus obsequium amicos, veritas odium parit. Haec ergo ipsa jamdiu à Petri cathedra depulsa ad Sedem Tuam Archiepiscopalem confugit: Cumque totus in ea sis ad Ec∣clesiae commune bonum & animarum salu∣tem, quid mirum si tantis laboribus par succrescat invidia? Adeo dura rei Chri∣stianae pars ac fortuna, tam iniqua etiam veritatis prae erroris sorte conditio, ut vel inaudita antehac venerandam Antiquitatem impune mentiantur, & Fides ipsa Sanctis semel tradita audiat haeretica. Hem quo redacta est coelestis illa verae Religionis forma, quàm misere recto Dei cultui super∣stitiosa vanitas illusit! Est genus hominum, qui lucem ipsam & veritatem Evangelii aspernantur, qui larvata & ficta omnia in pretio habent, qui relictis veteris Eccle∣sioe

monumentis adulterinas merces passim venditant; in rebus sacris quàm fluxa fides, in digerendis Ecclesiae Annalibus quanta confusio! Multi tamen exorti sunt viri boni, quos haec oetas in Ecclesiae Dei commodum tulit, qui omnes ingenii & eruditionis copias istorum conatibus feliciter opposuere; inter quos prima acie  stetit, dum vixit, Clarissimus PEAR∣SONIVS, infulati ordinis decus & ornamentum, cujus haec Chronologia Pontificia, Imperfecta quidem illa,  ab amicissimo Dodwello jam tandem suis numeris absoluta, sub auspiciis optimis prodit in lucem. In clientelam ergo Tuam & fidem, Reverendisfime Pater, etiam magni CESTRIENSIS fama se commendat, dum judicio Tuo omnia facile permittit; tam sacro munita praesidio à Saeculi malignitate labem non metuit; cumque Vir idem, cujus suprà memini, Pearsonianae famae studiosissimus Illustris∣simi

ASAPHENSIS nomen in subsidium suis succenturiaverit, certe nil aliud sibi voluit, quàm ut Opus integrum duplici hoc clypeo utrimque tectum procedat in publicum. Deus Opt. Max. Utrumque servet incolumem in Ecclesiae Anglicanae commodum & felicitatem, & in rei lite∣rariae literatorumque beneficium maximum. Ita ex animo precatur ac vovet

