



AMice noster, veritatis magis.
Quem per Epistolam repetitò
flagitabas, Parallelum, unà
cum ejusdē conscribendi caus∣sâ
necessariâ, ad te per notum
Hermetem, licèt aliquantò se∣riùs,
jam transmitto. Tu quaeso
inter legendum amict sepone personam, indue judicis:
&, si quid titubatum sit, pro tuo candore, ac liber∣tate,
mone; eò redibit gratior, quò obeliscis tuis com∣punctior.
Absit ut Arminianis ideo stupescant
dentes, quia labruscas comederat Pelagius, aut de∣licatiores
Pelagii nepotes, nisi constiterit Arminia∣nos
itidem acidum inde expressum plenâ hausisse
amphorâ, & aliis avidè etiamnum propinare. In hac
 ad geometricam normam compositâ, sanctè
profiteor, imprimis cautum, ne quid distortum, in∣versum,
aut depravatum affingeretur, quò faciliùs,
aut speciosiùs antiquis erroribus novi quadrare vide∣rentur.
Verùm ut in picturis nimis exiguis, aut
speculis minutioribus vultus integros vix datur di∣stinctè

intueri; in tabella isthac adeo contracta sin∣gulos
gemini istius Monstri artus & articulos con∣spici
posse hand quidem sperandum. Haec tantum∣modo
ad synopsin, & specimen properata potiùs,
quàm maturata.
Opportunum forte, hîc tertiam adstrui columnam,
quae sententiam orthodoxam singulis erroribus recto
ordine oppositam representaret. Quorsum verò tibi,
vir doctissime, hanc praeire facem; utpote in Augu∣stini,
Patrúmque reliquorum eandem doctrinam lu∣culenter
asserentium, solidè ex Scripturis confirman∣tium
scriptis versatissimo? Neque certè mihi hîc
quicquam de navo aggredi visum; sed hoc tantùm,
quod in usum unius privatum olim postulatum est, ac
conscriptum, denuo recognoscere, tibíque in peculium
transcribere. Quod tui juris esto, prout etiam ipse, à
quopriùs hoc promissum, jam missum.
Londino. Ian. 20, 1624.
Vale. 
