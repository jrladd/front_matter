





STRENAM idcirco dixerunt veteres, cùm quia strenuis dari solitam (vt Varro) tum etiam, id∣que potius, quasi trenam (vt Fe∣stus) à numero videlicet, quo significatur, alterum tertiumque venturum similis commodi. Si∣quidem imparibus gaudet Deus, & Mecaenates omnes (vt Poeta,) nec non & ternarius hic numerus Philosophis simul & magnis demum Theologis sacer semper habitus, nescio quid magni & mysterii in se continere vulgo credebatur. Apud quos celeberri∣mum fuit illud à Pithagoreis & Aristotele profectum, pri∣mo omnium tandem in vsu & ore receptum & vsurpa∣tum: Tria sunt omnia. Quod vt in Xenijs hisce, & Bru∣malibus (vt Tertulliaenus vocat) passim obseruari solitum, Etymologus ille satis antiquus & idoneus notauit Fe∣stus: sic & in re medicinali non minùs sanctum & so∣lenne fuisse, Arabes primò, & post eos vniuersa Ascle∣pidarum nobilis familia, cum suis dosibus impari nume∣ro & cōpositione plerumque gaudentibus, contestantur. Quod etiam magnū (credo) impulit Aesculapium, de tri∣bus hisce suis (quae nos ex Tertulliano didicimus,In Apologeti∣co. cap. 23. & no∣stra vtcunque ferimus) tantoere gloriari. Quae ipsa
 ego (quod foelix faustumque sit) tua imprimis (Dignis∣sime Archipraesul) venia fretus & fauore, morbis quibus∣dam inter nos passun grassantibus, & in omne (vt fit) hominum ferè genus, hac tempestate saeuientibus ad∣modum & debacchantibus, admouere studui. In quo negotio illud molestum & maximè deplorandum sen∣tio, quōd non solùm (vt Augustinus olim de quibusdam ob∣seruauit suis) plures vndique de medicina aegrotantes conspiciam, sed ipsa (quod mirandum magis) medica∣mēta frequentibus iam tandē indigere remediis, & me∣dicorū manus & opem implorare deprehendā; adeo{que} quod medicis pridē (iuxta vetus verbū) nunc ipsis reme∣diis obiectari iustius: Vt seipsa curent. Neque enim quicquam ad aeternam miserorum salutem vtilius, aut Ecclesiasticis vbicunque constitutis rationibus conueni∣entius, à praepotente Deo mortalibus indultum fuit vn∣quam,Excommunica¦tio. concessum & constitutum, quàm quod Excom∣municationis nomine & notione (quicquid sit tandem) indigitari solet & perhiberi. Nec humanum inuentum aliquod (si fas sit ita nuncupare) salubrius excogitari (cre∣do) potuit aliquando, & stabiliri, quod tam diuinis quàm humanis administrandis omnibus prodesset ma∣gis & subueniret quàm Subscriptio:Subscriptio. Nec antiquius de∣mum, & ad religionis Christianae sacra & salutaria foe∣liciùs adumbranda, & recolenda, ab omnibus ferè post Christum Ecclesiis communi quodam consensu recep∣tum prius quic quam, & magis vsitatum, quàm celeber∣rima illa, & omnibus oris notissima iam per signum Crucis Caeremonia.Crucis consig∣natio. Que tamen omnia, & ferè sola omniū nnc manibus vapulare, & tam schismaticorum, quàm aliorum (qui iam vnd{que} oberrant) Criticorum obelis∣cis notari indies, & transfigi nemo non intelligit. Et quae, rebus inter nos caeteroquin ferè omnibus summo Dei beneficio & prudentissimi Principis cura (sicubi a∣liàs
 optimè constitutis, sola in vitio habenda censeri & fundi nostri (quod aiunt) calamitas, nescio quo fato aut malo merito suo, nuncupari possint & perhiberi Quorum sanitatem & dignitatem vtcunque plurimi, ve∣ritatis & futurae (quam faxit Deus) ad posteros vsque omnes transmittendae pacis & foelicitatis studiosi recu∣perare denuo summa cura & diligentia contenderint: nisi tu tamen (Amplissime) cum aliis quibus id muneris & officii tanquam propriis Anglicanae Ecclesiae Aesculapijs incumbit, Episcopis omni honore dignis, pro summa qua va∣letis arte & authoritate (tanquam Iupiter , & verè iuuantes patres omnes maturè occurraris; quae iam morbida flaccessere, & languida intabescere, heu nimi∣um multi conspicamur; intermortua postmodum, si non extincta prorsus, & (Quod Deus omen auertat) cum eis∣dem omnia quae pacem, veritatem & vnitatem in Eccle∣sia nostra tueri possunt & conseruare, breui contuebi∣mur. Quod ad me attinet (Reuerēdissime Archipraesul) om∣niū minimū & infimū lubens agnosco, qui sub auspitiis doctissimi, integerrimi, & prudentssimi, defunctique iam Iehoiadae & verè Iehoshuae nostri aliquid in hoc gene∣re tentarunt aliquando: Qui ad haec omnia restauranda & restituenda, haud aliter multa tulit, sudauit & alsit, at∣{que} ille olim ad collapsā Hiero solimam;Zech 3. v. 10. et longè indignissi mum qui tibi iam partes easdem agenti, & tenenti se∣des, hec talia ingerere & obtrudere non reformidem. Cum tamen ita maleuolorum obtrectationibus & im∣pulsu factum sit, & fatali quadam necessitate compara∣tum, vt in publicū hoc modo prodire inuitus licet maxi∣mè & reluctatus diu cogar, dabo operam fidelem, iura∣tus dixerim (quamcunque tandem) quò ipsa (si fieri pos∣sit) mala haec tot malorum procatarctica depelli possint & remoueri. In quo conanime quid praestitum sit, te so∣lum (virorum optime) (si optio daretur mihi) optarem iu∣dicem:
 Cui si incaepta haec accepta fore dignouerim, o∣perepraetium me reportasse satis amplum existimabo; quod & ad alia (quae hactenus delituisse non magnope∣re piget) ocyùs eulganda dabit animum: sin verò man∣ca, hiulca, & mille modis imperfecta offenderis, prima esse recognoscas, obnixè rogo: & quod priora duo atti∣net (modestè satis & verè dicam) quibus vix priora vel saltem perpauca alicubi extent. In quibus etiam tam magnis (& quod facilè largientur credo omnes) subar∣duis, voluisle & tentasse aliquid satis erit, praesertim mi∣hi haec primò adnitēti, & aliis bene multis iam diu occu∣pato & nimium praepedito, & dum haec ab initio medi∣arer, tantū non obsesso penitus & oppresso. Quae si quod voluimus effectum minùs dederint (quod medicantibus in hoc potissimùm genere perrarò obtingit (qui vt Gale∣nus curare multos, sed sanare paucos solent) illud tamen hinc commodi euenturum autumo & bene spero, quod vt tertium illud Crucis, & verè iam Contradictionis Signum nuperos (quod audio & multum gratulor) nactum esse patronos bene multos, & verè Aesculapios: sic & alios nostra haec forsitan excitabunt, qui depositis illis & pe∣nè desperatis de Excommunicatione & Subscriptione cu∣ris & medelis extremam (quod aiunt) manum quam∣primum addant & imponant. Quae denique quoniam tibi in Excelsissimo Episcopalis dignitatis culmine, magno tuo merito, virtute & prudentia constituto, quae exhibe∣antur minora esse, & longè indignissima satis intelligā: meipsum (si placet) cum aliis pro strenarū more & indo∣le postmodum insequuturis vnà offero & adiungo, adeo∣que se totum ditioni tuae dicat consecrat, & hisce de∣mum pauculis consignat in perpetuum,

