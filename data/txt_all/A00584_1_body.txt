


REi priuatae satago: Nec humili fortunae competit inuitâ quo∣dammodo Lucinâ, faetum quem vix peperisse ausa est in apricum seueriori Criticorum fronti ex∣ponere. Satiùs familiari gra∣tandum est lari, tutiusque tyro∣nibus domestic â declamare in porticu. Equidem lubentiùs labiorum vitulos fecissem in salutem Maecenatis quàm literas hasce publicâssem in ipsius gratiam; nisi quòd nobis, dignitatem tuam (Ge∣nerose vir)  istius nostrae vectigal iure proprio vendicâsse, solutumque parumper in hoc Xeniolo censu∣que modico tributum aequi consultum iri, meridianâ lu∣ce clariùs innotuisset. Ad teipsum quod attinet, ne quae è casto & syncero deprompta sunt pectore, adulterina videantur & fucata adulantis ingenij deliramenta, rem paucis expediam. Depositis collo Bullâ Laribusque ad∣huc sub vmbonis candidi priuilegio mediâ iuuentute egisti virum, adeoque subitaneo virtutis incremento mi∣nutatim defluentes annorum & aetatis fefellisti moras,

vtpraecoce quâdam maturescente indole gradatim quasi & pedetentim sequaces Naturae gressus praeuenisse videa∣ris. Mucos ergo emungant proprios rugosae Hypercri∣ticorum sannae. Vacillans adhuc nostrae Theologiae solo∣les haec & decidua, pene dixerim primis infantiae vagi∣ens incunabulis, sub tuis modò succreuerit auspicijs, abundè mihi videbitur conclamatum , fruarque votis vsque ad inuidiam foelicibus

Ex Musaeo meo vndecimo Kalend. Septemb. 1629.
