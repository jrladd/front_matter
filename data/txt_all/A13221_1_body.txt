


O Quem te memorem, clarorum maxime Regum?
Quaevè feram meritis nomina digna tuis?
Romulus auspiciis, forti probitate Camillus,
Pelides animis, consilio Pylias:
Impetu Alexander, praesenti pectore Caesar,
Scipio militiâ es, Hannibal ingenio.
Omnia seclorum superas miracula; quotquot
Graecia post genitis, Roma vel ipsa dedit.
Astraeam Marti solus, sanctum{que} feroci,
Concilias; ferrum legibus, arma togae.
Quod si grassantes pergis prohibere tyrannos,
Pressáq, servili solvere colla jugo:
Exemplo si parta novo sua cui{que} reponis,
Et, repetens raptum, nil rapis inde tibi:
Si populos, victor, trahis in tua jura volentes,
Et domitos, auctâ re{que} Fide{que}, beas:
Teutonis assertis merces tibi Thracia cedat,
Lustratae Fidei Roma Minerval erit:
Nascentem indigitet, pugnanti militet aether,
Astra canant belli classica sacra tui:
Pressorum vindex, inopum Tutela, piorum
Angelus, ac reducis Signifer esto Dei.
At vos, O sontes gladium sperate Tiranni,
Quem socij vibrant, Christus, et hic Gedeon.
