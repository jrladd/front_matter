



OVum ijs fere omnibus, qui lucubrationes suas de aliquo disciplinae genere in publicum proferunt, in more positum esse videtur (vir illustrissime) vt in Epistolis suis nuncupatorijs duo potissimum se∣quantur: vnum vt illum ipsum, cuius patrocinio niti statnunt, dignis laudibus efferant; alterum, vt operas ipsas grato encomio afficiant: erunt for∣tasse nonnulli, qui idem a me faciendum arbitra∣buntur; a quibus tamen ego longe diuersum sentio. Vtrum{que} enim vt vel∣lem maxime certe non possem: Nam ab hoc, ingenioli mei tenuitas: ab illo, pudor quidem ingenitus me remoratur. Et vero, si in laudes tuas excurre∣rem longius, vereor, vt & ipse hoc non patereris, Et ego, cum corporis, tum animi dotium, quas natura affatim in te quasieffudisse videtur, multitudine obrutus, ne{que} quid prae ceteris dicendum, ne{que} quomodo finis faciendus sit, facile reperire possem: siue de eximia iuris nostri scientia, siue de singulari pietate tua dixero, quas in te (vir ornatissime) aetas etiamnum integra, tam mature nobis exhibuit, vt ad quasuis respraeclaras gerendas, non factus, sed natus, esse videaris. Quarum veluti suffragijs ad praeclaramunera iamdu∣dum euectus, alijs{que}, etiam grandaeuis, praelatussis. Sed quidquid ipse de te dixero, dicturus illud sum tenuius, minus{que} splendidè, quam dici debuisset, & rei dignitas postularet. Ita{que} maluisilere, ac singulares illas animi, cor∣porisque tui dotes suspicere, quam nihil dicendo, infantiam meam prodere. De opella autem mea gloriosius dicere nihil attinet: Illius enim argumen∣tum eiusmodi est, vt nullius adeo commendatione magnopere egere videa∣tur, quippe quodde ijs rebus tractat, quae ad pacem & concordiam, cum con∣stituendam, tum restituendam, spectant maxime: siue enim, tractatum primum de finibus: siue alterum illum de recuperationibus, quae dicuntur: siue tertium de criminibus & accusationibus inde oriundis: siue postre∣mum de compromissis & arbitrijs, contempleris, nihil aliud, quam quietem & tranquillitatem humanae societatis, spirare videntur omnia. Nam ar∣bitria,
 lites, easque suscitatas, leuiter componunt: fines & recuperationes, dominia & proprietates firmant: accusationes, nocentum peccata detegunt, vt nocentes ipsi vel sanentur, vele medio tollantur, ne istorum virus proxi∣mos quosque vel conficiat vel inficiat. Et certe haud scio, an pace quicquam augustius ad veram singulorum felicitatem excogitari poterit, illa namque nobiscum commorante omnibus bonis ac commodis abundamus, atque ex animi sententia succedunt omnia. At si dulcissima eius consuetudine priue∣mur, eaque a nobis exulet, statim bello, omnibus malis atque aerumnis ex∣positi, vitam longè miserimam ducimus. Modum autem, quo haec tractaui, laudare, meum non est. Quod si enim is eiusmodi est, qui tibi, alijsque bonis, & doctis viris placeat, satis per se ipsum commendatus erit: sin minus, va∣na rei non probandae commendatio, ipsam laudabiliorem non efficiet. De a∣nimo autem meo, hoc tua pace liberè effari libet, voluisse me prodesse quam∣plurimis, ijs autem praecipue, qui prima iuris nostri tyrocinia exercent. Quod vt melius praestare possem, ista volui qualicunque methodo: cum profectò nulla mihi videatur dicendi ars alia nisi methodus, quae a prioribus natura, ad proxima: quae a notioribus, ad minus nota: quae a generalibus, ad specialia: quae a finitis, ad infinita: quaeque ita demum ab instituto aliquo genere ad media, tum definiendo, tum diuidendo, transit, donec tandem in exemplorum infinitate consistat, quam quidem disponendi rationem tibi (vir ornatissime) non ingratam fore confido, cum omnes tuae disputationes, atque adeo dicta omnia, illam ipsam suauissime semper spirare videntur. Te igitur horum maecenatem rogo, pro genuina & laudatissima illa tua in rem literariam, literatos{que} omnes promouendi, promptitudine, & verae pacis amore singulari, acerrimo{que} tuo in delicta odio, si alia reipublicae grauiora negotia non impediant, hunc libellum cognoscere, suscipere, ac tueri velis; quo mihi animos ad haec augenda & perpolienda, & hijs maiora alacriter aggredienda, addas. Te (vir iurisconsultissime) aeternae pacis author, ad sui nominis gloriam, ecclesiae commodum, & reipublicae tranquillitatem, quam diutissime seruet incolumem:
Ex aedibus meis Firbectiensibus haud longe a Doncastria burgo, in agro Eboracensi, postridie calendas Maias; Anno salutis per Christi solius sanguinem restitutae. 1594.

