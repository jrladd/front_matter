¶ Augustissimae serenissimae{que} Principi, cunctis honoris disseminati dispersíque ser∣monis celsissimae sedis dignitatis, summae amplitudinis at{que} amplissimorum graduum maiestatis titulis dignissimae, Elizabethae Dei gratia, Angliae, Franciae, et Hiberniae Reginae, Ca∣tholicae et Christianae fidei notis veritatis inustae, inclytissimae conser∣uatrici, clarissimae fautrici, atque nobilissimae patronae, clauum huius nostri Anglicani Regni, terrae vndique aquis cinctae, iure rectéque tenenti, cùm in causis ecclesiasticis, tùm in temporalibus, summum in hac vita splendorem, bonorum subditorum circumfluens incre∣mentum, praeclaram et triumphantem in hostes victoriam atque tropheum, splendidum aeternae beatitudinis diadema, in Christi denique regno vitae perennitatem, atque gloriae haud fluxae et interiturae splendidam et ra∣diantem coronam.