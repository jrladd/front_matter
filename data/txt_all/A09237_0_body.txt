


QVamvis (Praesul ornatissime) ab hac Sede, ad Episcopa∣tum Wintoniensem, nupe∣ra mei Domini Iacobi tran∣slatio, nonnullam moeroris causam adferre, non imme∣ritò videri possit; (nam, dum in Academiâ Cantabrigi∣ensi, bonis literis operam darem, paupertatem me∣am ille sublevavit; ex quo autem, relictâ Acade∣miâ, in publicum prodirem, humanissimè semper habitum, consilio, atque auxilio juvit, & cohone∣stauit; pro suâ demum singulari in me beneuolen∣tiâ, ex natali solo evocatum, haud vanâ spe deti∣nuit, donec, numinis divini suasu, vir ille venerabi∣lis, Phil. Bissis, sacrae Theologiae Doctor, & Pa∣stor vigilantissimus, quem hîc etiam non possum non honoris gratiâ nominare, Beneficii sui, cujus advocationem esset nactus, successorem me dice∣ret, scriberét{que}) tamen, ne rem meam pluris quàm
 Ecclesiam Dei; ▪ne commodum privatum, quàm illustris illius viri (cui ita meipsum, meáque omnia debeo) dignitatem & honorem, facere videar; tûm hanc novam illi honoris accessionem, tûm etiam hunc Successorem impense gratulor. Dicant mihi fratres mei, assumpsisse Iehovam Dominum meum à me: at verò ego illum non relinquam, sed omni, quo possum, obsequij, observantiae, gratitudinis genere prosequar, & obnixè (ut antehac solitus fui) apud Deum optimum maximū precibus meis contendam, ut ad hoc dignitatis in Ecclesiâ & Re∣publicâ fastigium, diuinae benignitatis & gratiae cumulus par, nunquam deficiat. Abîit ille vir, mul∣tis nominibus mihi honoratissimus, quò deus vo∣luit, & serenissimi Regis nostri gratia illum avoca∣vit: Verùm (ut fertur) Vno avulso non deficit alter.
Aureus, quandoquidem ad sedem hanc Episco∣palē Majestas Regia, tûm singulari gratiâ, tûm sum∣mo judicio, dominationem tuam evexerit. Ad cu∣jus publicam vbique & solennem famam, quum viri cujusdam eruditi, & amici mihi fidelissimi, e∣tiam literae, de tuis virtutibus, accederent, in qui∣bus ille hoc elegio uteretur; nisi me spes mea, &, ad minus, septem supra viginti. annorum experientia fe∣fellerit, vitae morúmque integritatem, timrem Dei, hospitalitatem, & charitatem in fratres, unà cum Ar∣thuro ad nos appellere, & nobiscum commorari experie∣mur: equidem non potui non vehementer gaude∣re, & pro hoc maximo dei in nos collato benefi∣cio, etiam ipse mihi, & hujus vestrae Dioecese▪s fratribus meis, & symmysts gratulari. Quid enim faelicius evenire, quidve magis optari potest Eccle∣siae
 dei viventis, quàm Episcopus vigilantissimus, quàm Rector prudentissimus? Hic exemplari pie∣tate, dei servos, tûm in officio retinebit, tûm con∣firmabit. Hic Evangelium ipse annunciando, emis∣sos in Vineam Domini operarios, sudantésque, pondus aestúmque diei portantes, corroborabit. Hic, vigil ipse, somnolentos; sedulus ipse impigér∣que, torpentes & negligentes excitabit. Hic, ut malè feriatos homines, & vitae perditae, coercebit, & in ordinem coget: ita aberrantes Christi ovicu∣las, tenerrimâ misericordiâ, in viam veritatis revo∣cabit. Hic, cui Grex Domini commissus est, ipsum se praestabit exemplar & typum Gregi; inculpa∣tum, non sibi pertinaciter placentem, non iracun∣dum, non vinosum, non percussorem, non turpem quaestum facientem: sed hospitalem, bonorum a∣mantem, temperantem, iustum, pium, continen∣tem, tenacem fidelis sermonis, potentémque do∣ctrinâ sanâ exhortari, & contradicentes convince∣re. Ad hanc autem imaginem Evangelicam, ad hoc Apostolicum exemplar veri & germani Episcopi, Te forè conformem, non familiarium aliqui, aut Oxonienses solùm omnes tui, sed aliorum vbique vox certissima, immò & tuijpsius dicta, facta, totús∣que vitae tuae tenor, de dominatione tuâ spondent ac pollicentur. Et talem profectò Episcopum Ec∣clesiae Dei apud nos status videtur magnoperè fla∣gitare, qui tm mores nostros instituat, restituát∣que; tûm lupos à Christi ovibus arceat, ut nec Brounistarum schismate pax Ecclesiae perturbetur, & ut Antichristianorum haeresis (quae vires assu∣mere, & cristas erigere, vulgò passim creditur)
 juguletur. Quid dicam ego nunc de Papicolis, dominationi tuae? quorum insolentiam, atque im∣probitatem, sat scio tibi notiorem esse, quàm ut indigeat narratione meâ; quin etiam de remediis huic malo adhibendis, jam antè apud te delibera∣tum ac statutum esse, quàm misellus ego causas tam pestiferi grassantisque morbi fortè satis pos∣sum concipere. Tamen ex Iohannis Apocalypsi, prophetiâ quidem illâ nobilissimâ, & ad vnguem ediscendâ, clariùs mihi videor quàm dudum, cer∣tiúsque didicisse, quid de totâ nunc-Romanâ, seu Papanâ Ecclesiâ debeam judicare. Non enim illic leues aliquas opiniones, aut probabiles de illo per∣ditionis filio conjecturas, sed grandes mihi certás{que} videor apodeixeis intueri, quibus Papam, Synago∣gae illius atque Apostaseos Caput, ipsissimum esse Antichristum; pseudocatholicam Romanam Ec∣clesiam, Babylonem esse, illam purpuream meretri∣cem; Spiritus illos, ranis similes, ex ore Draconis, Bestiae, & pseudoprophetae prodeuntes, immundos esse istos Iesuitas, liquidò demonstretur. De hisce autem Iesuitis, Satanae, regnique Pontificii Pri∣mipilis, quid attinet dicere, quantâ cum anima∣rum strage feroces, spretis Regni legibus, obambu∣lent, quâ humanitatis pietatisque lervâ, quibus le∣nociniis illecebrisque meretriciis, quali arte, quoto fascinationum genere, Babylonem illam suam re∣staurare studeant? Nostrum ergo est, fateor, con∣junctis operum viribus, eor machinationes amo∣liri: & quando ad perdendas Christi oves, velut lupi rapaces, audacter illi atque animosè discur∣runt, ad earum animarum vindicias, quas pretioso
 suo sanguine Dei filius redêmit, strenuè ac forti∣ter, tanquam fidos pastores, oportet nos vnanimi∣ter convolare. Verùm, quid nostra, si ita dicam, pa∣storculorum vox fuerit illis, praeter inane, & ad momentum, futile terriculamentum? Quid pro∣fuerimus nos homunciones, quos isti papani con∣temptui habent, etsi quod & loci nostri, ac ordinis, illud, quantâ possumus, fide ac diligentiâ, facia∣mus, tûm voce, tûm stylo evangelizantes, nisi An∣tistitum nostrorum zelus, veluti summorum pasto∣rum ardor, unà adcurrat? Bonorum certè om∣nium tûm oculi, tûm animi in tuam dominatio∣nem sunt conversi, & ad certam spem foelicissimae tuae administrationis eriguntur. Nam te inprimis facturum quod tui sit officii, nobis non solùm con∣firmant, sed etiam persuadent, & ille anteactae summâ cum laude vitae tuae decursus, & hic no∣vus dignitatis in domo dei cumulus: quorum al∣ter, pro amore tuo in Deum, in Ecclesiam, in om∣nem pietatem, magnopere te velle & cupere sal∣vum gregem domini; alter pro eodem plurimum nunc te posse, pollicetur. Quamobrem, ut testatū faciam, tûm bonorū commune omniū gaudium, tûm priuatum & meum; hasce, quales quantásque, in Apocalypsin lucubrationes meas dominationi tuae affero, offeróque, tibi ausus inscribere, & sub tui nominis auspiciis in lucem dare. Quin & in tantâ Commentariorum, tûm mole, tûm numero, & uando hodiern scribendi cacoëthes tantope∣re infamàtur, & verò quum quod maximé videtur velle Spiritus sanctus in hac Revelatione, idipsum quidam nō indocti homines aliter longè at{que} ego
 interpretentur: necessarium mihi omnino videba∣tur, tûm meipsum, tûm quicquid hoc opere praesti∣terim, in hoc tantum patrocinium recipere. Erra∣re possum (& quis non, & semel, & iterum in hac mystic Apocalypsi erraverit?) tamen haereticus esse nolo. Nullo enim ambitionis aestro percitus sum, ut scribendo priuatas spargam opiniones, eas∣dém{que} erroneas, pro veris pertinaciter defendam, nam abs quovis mihi errore monstrato palinodiā canere statim non gravabor: sed dei & inuictae ve∣ritatis promulgandae zelo, uti arbitror, accensus, in gazophylaciū domini hunc meum quadrantē, eun∣dém{que} sub tuis (domine) auspiciis immisi. Et pro∣fectò, cui potiùs ego labores meos inscribam dedi∣cémque, quàm privatus, publico; parochus, Dioe∣cesano; pastor pusilli gregis, tûm gregū nostrorū, tûm ipsorum pastorū Episcopo, cui non otii modò nostri, sed & negotii & studiorū ratio reddēda sit? Itaque, ut non ingratū sit apud te officiū hoc meū, & verò etiā liceat praetensa nominis tui dignitate homines Christianos ad harū Commentationum mearū lectionem allicere, utrum{que} quâ decet reve∣rentiâ, peto obsecróque: Deúm{que} Patrem domini nostri, obnixè oro, ut quae in pectore tuo dona jam olim infudit at{que} inspiravit, eadē insuper de die in diem adaugeat, & in hac novâ, quam concrederit, provincià, spiritu sapientiae, intelligentiae, consilii, fortitudinis, scientiae, pietatis, dominationi tuae semper adesse velit.
 Batcombiâ, Martij die 14.
