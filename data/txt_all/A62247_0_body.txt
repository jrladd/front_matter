



CƲm Paternitas vestra, Praesul amplissime, in tali fastigio collocata res nostras non solum curare dignetur, verum etiam earundum curam Visitatori pru∣dentissimo demandare; evidemur, cum Lystrensibus, videre deos hominibus assimilatos ad nos descendere, labascens & anhelans nostrum corpusculum non minus infortunio quam senio confectum exsilire & ambulare jubentes. Quapropter hoc commentariolum quasi taurum vitta∣tum ad vestibula aedium Lambethanarum adducenti immolare, omniaque fausta nobis polliceri fas sit; Id∣que a te imprimis, Illustrissime Praesul, Quem Aca∣demia Patronum munificentissimum, omnisque Anglia magnificentissimum una praedicant: quippe moles illa Oxoniensis tuis solius impensis in sublime exurgens, prae illis omnium splendorem Academiae antehac molien∣tium, merito superbit.

Unum pro cunctis fama loquatur opus.
Quo pacto divorum basilicas ab impietate & impuri∣tate palam grassante vindicabis; atque adeo Enochi se∣culum, pietate & charitate juxta ac mundo nutantibus, in tantum restitues, ut haud inepte dicere licuerit cae∣ptmesse Oxoniae invocari nomen Jehovae. Macte igi∣tur virtute tua, Amplissime Praesul, & Deus optimus maximus tuam Paternitatem multiplici benedictionum genere ornatam quam diutissime servet incolumem. Sic precatur

