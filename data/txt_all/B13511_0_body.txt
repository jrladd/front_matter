



AEGyptii inter primos Sapientiae pa∣tres, sic sibi consuluerunt, ut laetissimis ipsorum conviviis sceleton interesset; Cum imperio delati sunt mores; & Philippus qui Graecam monarchiam fundavit, voluit adolescentem se mortalitatis suae admonere; ipse Augustus Caesar noluit, sine hoc more, orbi
 imperium amplecti, qui & micam, & grabatum suum habuit.
Tibi (Nobilisime Heros) hoc mortalitatis symbolum offero; atque eò magis, quòd sciam Te verâ Nobilitate praeditum, cui ipsius mortis memoria semper erit gratissima, cujus nomine ipsa philosophia dignata est. Accipe quaeso, (Nobilissime Heros) hoc qualecunque est, hu∣manitatis , neque enim ab hujusmodi stu∣diis ipse abhorres, quùm mortis meditationi, & futurae vitae contemplationi, lucernae tuae ole∣um soleas impendere: accipe inquam (verè He∣ros) hanc, quâ solitus es clementiâ, animi potius integritatem, quam solertem exquisiti ingenii velitationem. Meum putabam hoc opus∣culum, quod mortale esset; Tu Domine, si Tuum duxeris, immortale proculdubiò erit; & quod a meo ingenio sperare minimè potuit; hoc Tuo Genio (nobilis ingeniorum & musarum Pater) libenter debebit. Vive, & Vale, a cujus ore, & favore, ipsarum charitum & musarum vitaque & valetudo dependet; Illae jam dedis∣cent Apollinem, Iovemque suum, & Graecorum numerosos deos implorare; Deum unum, ve∣rum, bonum, supplicibus votis adorabunt, ut Te
 Patronum, ipso Mecaenate benigniorm & ca∣mem magis, hîcin terris, omni honore, postea in Coelis, omni felicitate & beatitudine accumu∣let. Effata pronunciat

