


COlendissime Praesul, Johannes de Balliolo abnepos Ber∣nardi de Balliolo Castri Bernardensis in Palatinatu Du∣nelmensi conditoris, Collegium Balliolense, in susten∣tationem 16 Scholarium inchoavit, Anno Dom. 126. Quod sic inchoatum, Dervorgilla Domina de Galweda ab Regia Scotorum stirpe, & sic à duobus utrinque Fergusiis oriunda (unde opus hoc Balliofergusii titulo honestare visum est) continuavit, statutisque donavit: quas utrius∣que filius Johannes de Balliolo, postmodum Scotorum Rex; di∣plomate suo confirmavit circiter Annum Domini 1287. Post hujus vero obitum filius ejus Edvardus de Balliolo Rex itidem Scotorum factus (impensis Philippi Somervyle equitis aurati & aliorum) numerum Scholarium ibidem adauxit: in quorum gratiam, nova statuta [suggerente eodem Philippo] Dervor∣gillianis addidit, Anno 1340. quae opera Simonis Episcopi Londin: in unum corpus tandē coaluerunt, An: 1364. Verū illis perperam consarcinatis Episcopi Winoniensis & Carleolensis medicas apponentes manus, hodierna condiderunt, Anno D. 1507. Magistrum unicum, numerum Sociorum denarium paremque Scholarium Collegio decernentes: quod autem nunc, interventu benefactorum duodenario sociorum nume∣ro, Scholarium verò octodenario gaudet, praeter quatuor Scholares oriundo Scotos, in quorum Salarium Episcopus nu∣per Roffensis octoginta libras sterlingorum annuatim soluen∣das testamento legavit.
Verùm haud latet Paternitatem vestram Nautis nocte sub∣lustri frustra cum tempestate luctantibus sphaeras quasdam ig∣neas

conspici solere; idque illis tristissimum ostentum est si quando solitarius ignis est, felix, cum gemini. Haud dissimile nobis hodie contra decumanos adversae fortunae fluctus remi∣gantibus accidit; cum non ita pridem solitarius ignis nobis, proh dolor, una cum Londinatibus, naufragium minitatus est: nunc demum gemini in pectore tuo juxta ac Reverendissimi Archipraesulis accensi, incolumitatem nobis spondent & diu∣turnitatem; quo fundatores verius audituri estis quam Visi∣tatores; quum non minor provincia sit labans aedificium sta∣tuminare, quam in culmen extruere: quippe illud totum si∣mul moliri opus est, hoc moras patitur & gradus. 'Et ne huic rei, nedum mihi deesse videar, minutum meum in hoc gazo∣phylacium audax conjeci, eo primordia hujus Collegii arces∣sere gestiens, ne spectris vel supposititiis Mecaenatibus pro ve∣ris & legitimis diutius parentaremus. Opus interim vestrum in se satis meriti habiturum est, dum decus hujus duxero ma∣ximum, sub vestris vexillis meruisse.

