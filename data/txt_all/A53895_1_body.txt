


Reverendo admodùm in CHRISTO PATRI, ET Chronologiae Ecclesiasticae peritissimo,
DOMINO
GUIL. LLOYDIO
Divinâ Providentiâ Episcopo
ASAPHENSI
Meritissimo, S.
SAnctitatis tuae manus, vel pedes potiùs, exos∣culatur nostra ista Dissertatio, indigna quidem illa tuo tanto Patrocinio, de quo tamen ne diffidam, facit eximius tuus in me candor, atque benevolentia. Faciunt (inquam) illa ne desperarem vel meo nomine; quanquam nihil effet in illâ non meum, nihilque adeo quo mereri possem illud, quod ambio, Patrocinium∣Suppetunt tamen majora alia quae spem faciant

gratam fore acceptamque. Imprimis, Fratris tui & Collegae praestantissimi memoria, Magni nimi∣rum Cestriensis, quam tibi scio longe esse charissi∣mam. Est enim illa, quam damus, Romano∣rum Pontificum Chronologia ab illo Ecclesiae nostrae decore inventa; à me firmata duntaxat & exculta, novisque Notis Historicis locupletata, & ad certam in Historiâ metam perductâ. Placebit tibi ipsum quoque Argumentum, quòd in eo studio versetur, in quo Tu tantopere excellis, Chrono∣logico; quòd eam Chronologiam excolat quae, ut utilissima est, sic Tu expertus nôsti omnium esse difficillimam: quod Ecclesiae Primaevae tempora seu constituat, seu normas saltem, quibus consti∣tuantur, ostendat, quà quidem licet in tantâ mo∣numentorum, tam Secularium quàm Ecclesiasti∣corum, clade. Primas hasce Traditionum matrices Ecclesias utinam hodiernae omnes Ecclesiae aemula∣rentur. Fide ejus utinam contentae essent simpli∣cissimâ, satis tamen amplâ illâ ad humanae vitae usus omnes Conscientiaeque praestandos. Vtinam Disciplinâ & Regimine prorsus Apostolicis, qui∣bus nec deerat vigor ille qui satis esset ad proprios cujusque Ecclesiae Subditos in officio continendos; nec aderat typhus ille Seculi, qui Christianitatem hodiernam in tot frusta comminuit, aegrè unquam (ni succurrat Deus insigni quâdam Providentiâ) coalitura. Dederunt Ecclesiae illae Patres, Epis∣copos,

Doctores, Martyres, summo etiamnum Communionum omnium honore florentes. Dederunt etiam servatae, per eorum Principia, Catholicae Pacis & Communionis, illustria specimina, cum nemotamen sese Episcopum Episcoporum vendi∣taret Episcopus, teste Cypriano, cum nullum ag∣nosceretur in Ecclesiis aliis Jus alias obstringendi, sed suae quisque Ecclesiae potestatem plenam haberet Episcopus, nec judicare alios nec judicari ab aliis solitus, sed soli Deo actûs sui rationem reddi∣turus. Faxit Deus ut redeant Christianis omnibus Primaeva illa Pacis studia, & quidem cum primae∣vis illis Pacis Communionisque conditionibus. Hae si conditiones retineantur, Hi si Sequestri Pacis audiantur; nihil certè video cur à Com∣munione Ecclesiarum nostrarum abstineant Eccle∣siae aliae quaecunque, nedum illa cujus Origines his nostris Dissertationibus eruimus. Ecclesiae enim Primaevae studium cum profiteantur omnes, nullae tamen sunt Ecclesiae quae studium illud luculentiùs indicent quàm nostrae indicârint Ecclesiae. Fi∣dem illius custodiunt illibatam nullis posterorum novis adinventis, non tam auctam, quàm potiùs contaminatam. Regimen habemus verè Aposto∣licum, & quale obierunt primaevi illi Martyres Doctoresque Christianitatis universae celeberrimi. Vocationem etiam Successionemque possidemus sine dubio legitimas. Passivae autem Obedientiae

primaevum illud dogma soli fortasse retinemus in∣victi cum rerum quoque Secularium dispendio, à quo tamen alienissimi sunt qui dici magis ambiunt quàm esse Catholici. Det nobis Deus animos in hâc fide, his Ecclesiis, hac Communione firmos atque inconcussos. Per nos utique nihil obstabit quo minùs redeant aurea illa Pacis Catholicae Pietatis∣que Saecula. Ita vovet precaturque

Prid. Non. Jun. MDCLXXXVII.
