



AD Regem, Serenissime Rex, tardus accedo, sed laetus; nec laetus, quia tardus; sed tardus, quia laetus; quia remis velisque & bonis avibus ap∣pulsus; nec quia appulsus ipse ego, sed REX IPSE: at at, En Vestram ad Majestatem tandèm accedo, nec carmina apporto, sed carnem, haud , sed , meo etenim (vestro po∣tius, ut rectiùs dixerim) cum grege, cum e∣quo, cum Monocerote, cum Leone, & cum agno, & quotquot sunt; agnosco etiam, cum vulpe, sed catenata; & cum lupo, sed quem auribus teneo; nec sine avibus, cum aquila, cum pelicano, cum lusci∣nia, cum columba cum olivae ramo, nec sine vul∣ture, (utpotè qui bella sequitur,) sed de eo concla∣atum est: nec taceo pisces, cum delphino, cum

purpura, cum gladio, sed non sine siluro, & cum enchrasicolo, sed sine capite: nec sine Serpentibus, Invictissime Rex, cum angue, cum jaculo, cum caecilia, cum amphisbaena, sed sine venenis, cum ba∣salisco, at sibilare non audet, cum vipera, cum hae∣morrhoo; sed non sine remediis: nec non cum In∣sectis, sc. cum ape, cum formica, cum bombyce, nec sine hirudinibus, erucis, cantharidibus, auricu∣lariis, muscis, crabronibus, vespis, sed horum ca∣pita filo tam tenui junguntur corpori, ut quoties pungunt, facili negotio devictae sint vires, & ipsa suis ictibus fiant remedia; accedo etiam cum cochlea, ideóque tardus: denique mecum meum affero servum, ut Vestrae Majestati fidelis si non fuerit oeconomus, omnibus trium regnorum A∣natomicis fiat spectaculum. Restat adhuc aliquid terrae, sc. sigillatae, cimoliae & cretae; nec omnia perdidi metalla, etenim aes superest, sed quod antea damnabatur in bombardarum usum, & globulo∣rum plumbum, ex ferro fiebant enses, & ferro fer∣rea aetas; nunc verò volente Deo, populo volente, aurum denuò metallorum Rex est, & argentum quod totum ferè erat vivum (adeò ut vix quispiam loculis retineret,) jam fixum esto, & vestrâ insigni∣tum effigie: est etiam nonnihil salis, quod nullus dubito, quin Vestra Majestas, ne insipidum fiat, curabit; & sulphuris, quod si nulli alii inserviat u∣sui, haereticorum utcunque comburendis inserviat libris: sed adhuc supersunt gemmae, in quarum nu∣mero

duodecim sunt sacrae, quae nunc restant ad co∣ronam vestrā decorandam; & quotquot alii plebeii nimis in Lithologia sunt lapides, ad nihil aliud si u∣tiles, ad contegendos inimicorum Regis serventur tumulos: hae sunt (Serenissime Rex) quales saevi∣ente Marte (tanquàm in Arcâ) servare potui divitiae, quas Sacrae Majestati Vestrae D. D. D.

