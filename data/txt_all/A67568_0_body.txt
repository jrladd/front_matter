



QUanquam non sit illud forsan Consuetudinis, (Heros Nobilis∣sime) Epistolae viro alicui inscrip∣tae, patronum aliunde quaerere; illud tamen in hac nostrâ qua∣licunque exercitatione faciendum censui, neque à judicio. hoc ullo modo me potuit dimovere rei istius novitas aut insolentia. Videbam equi∣dem admirationi hoc istis fore, qui rerum inte∣riora negligentes in cortice haerere solent; at sperabam aliquos futuros, qui formulis istis paulisper neglectis, res ipsas altiùs pensitare velint, earúmque rationes & causas ab initiis contemplari: atque hoc quidem ipse si obtinue∣ro, faciam (opinor) ut caetera cùm admirentur  plurima, hoc ipsum non sine ratione summâ factum esse arbitrentur. Nolit E.V. existimare velle me (quod dicere solent) à bello Trojano exordium ducere, etiamsi à decennali hoc faci∣am. Quàm fuerit discordiis civilibus lacerata atque afflicta Patria haec nostra; quàm fuerit literatis hominibus, ipsisque adeò Academiis funesta rerum nostrarum perturbatio, utinam nesciret orbis universus. Fieri non potuit ut inter partium studia & contentiones acerrimas, inter bellorum fulmina, intacti evaderent (lau∣ro munitilicèt, & coronati) musarum cultores, eorúmque domicilia. Atque hoc quidem omni bello commune est, ut sit literatis hominibus atque Academiis infestum; verùm habuit hoc nostrum illud peculiare, ut miles utramque Aca∣demiam occuparet, atque ut nostra haec Oxoni∣ensis, belli sedes esset perpetua, ubi partis vin∣cendae, atque tandem penitùs subactae princi∣palia stativa spatio aliquot annorum poneren∣tur. Silent leges inter arma diverbium est vetus; adjicere certè potuerunt et Artes stupere, & Linguas obmutescere solere. Atque reverà si bello saeviente, si repetitâ atque diuturnâ ob∣sidione pressa Academiarum alterâ, alterâ inte∣rim militibus occupatâ, negligantur artium stu∣dia, ejiciantur professores, diruantur aedes mu∣sarum sacrae, quis illud miretur? nempe ex ipso Belli ingenio ista proficiscuntur, neque est ut
 aliquis aliena ab istis cum ratione possit expe∣ctare. Quaenam igitur (inquiet E.V.) sunt ea mira quae pollicemur? Nempe mirum illud est nullam in utrâvis Academiâ pietati ac literis di∣catam aedem, injuriam aliquam à militum nimi∣ùm plerúmque infensorum rabie tulisse, quin omnia in Collegiis, in Musaeis, in Bibliothecis sarta atque tecta, quasi miraculo, manuque Dei fortis conservata fuisse. Imò est & illud admi∣rabile, defervescente paulisper bello, datoque spatio nonnisi admodùm exiguo (imminutâ li∣cet praemiorum spe, fremente licet pietatis at{que} literarum hoste) revixisse statim literarum stu∣dia, Scientias, Artes, Linguas in Academiis re∣floruisse; majoresque vires (quod de Antaeo di∣ctum est) continuò sumpsisse. Novi certè quàm fuerit illud invidiae aliquorum hominum expo∣situm quod sum dicturus; dicam tamen, adigen∣te ad hoc (meo saltem judicio) veritatis vi; vix aliàs floruisse magis unquam pietate atque eru∣ditione omnimodâ Academias, quàm nunc flo∣rent. Habet certè Oxonia haec nostra viros in omni studiorum atque professionum in omni Scientiarum atque Linguarum genere eximios, eosque jam scriptis editis celeberrimos, vel o∣lim celebrandos, quorum ipse à nominibus re∣citandis difficulter abstinerem, nisi notissimi ip∣si forent Excellentiae vestrae, nisi ipsorum mo∣destia, imò & numerus illud prohiberent.
Neque verò effoeta interim facta est alma ma∣ter Cantabrigia (quae me teneris unguiculis exi∣stentem excepit olim, sinuque fovit indulgen∣tissimo, aeternùm eo nomine à me colenda) ha∣bet ea viros omni in arte summos; vigent illic literae, florent Artes, imò statim à bello ali∣quantulùm pacato floruerunt: Haec certè miran∣da esse judico, imò opus hoc Dei ipsius est, o∣culis reverà nostris admirandum: quare
—illius aram
Saepe tener nostris ab ovilibus imbuet agnus.
Verùm haec cùm ita sint, est & aliud impensi∣ùs mirandum, non deesse viros, eosque ex iis quos gremio olim complexae sunt Academiae, nunc autem (nescio quo sydere percussos) aut Enthusiastas, cerebrosos, eruditione vacuos, furore percitos; aut inhonestâ tumentes philau∣tiâ, seipsos solos eruditos inverecundè profi∣tentes: qui conclamatum de Academiis fuisse praesumentes, easque in ignem positas, in cine∣res maternos saevire non exhorruerint; vel sal∣tem illas (uti sunt opinati) barbarorū hominum inimicitiis afflictas, jacentes, jamjam dissolven∣das, contumeliis probrisque sint insecuti, spe∣rantes illud impunè se ferre posse. Quaenam est (inquiunt) Academiarum utilit as? quaenam Aca∣demicorum scientia? quaenam est ea doctrina  quam Scholis debemus? Mitto verba eorum ma∣gis ad contumeliam composita.
Atque ipse quidem ab iis libentissimè discere vellem, quem percontentur—Min' tu istud ais? Num ab Academicis haec quaerunt? Paratum certè responsum habent; retulit ejusmodi res∣ponsum, non ita pridem Academiarum Vindex; At ipse, cùm aliis ferè omnibus (quod ad eam rem attinet) cumulatè satisfecisset, ipsis tamen non placebat. Utinam dicere vellent quid face∣rent Academiae, quid ab iis expectent, ut ea∣rum utilitas atque eruditio ipsis innotescat. Quàm vellent Academiae ut illuc venirent, ut de Scholarium, Magistrorum, Professorum, eruditione & literis inquirerent, factoque de∣mum examine periculum ipsi facerent: vel si tu∣tius illud & melius ipsis videatur ab isto proba∣tionis genere abstinere, utinam tamen accedere huc vellent (non est ut metuant) ut templorum fores intueri, ut columnas librorum à nostris e∣ditorum, titulis ornatas, aspicere possint, atque de iis judicium sincerum ferre. Magnum li∣brorum proventum, unusquisque à sopito bel∣lo civili annus tulit, nostro quidem judicio op∣timorum; prodeunt in omni disciplinarum & linguarum genere digna Cedro— Dederunt ann septem supremi libros (opinor) plures ab Academicis compositos, quàm antea solebant viginti, libros in omni Theologiâ praeclarissi∣mos  in speculativâ, practicâ, polemicâ. Dedit Academia haec nostra Hebraicos, Arabicos, Persicos, Graecos, Latinos, Juridices, Historicos Poeticos, Grammaticos, Geometricos, Astro∣nomicos; haec omnia (inquam) intra septenni∣um hoc supremum non aliena, sed sua dederunt Academici Oxonienses, quin & adhuc majora pollicentur. Haec illi si viderint, cupimus certè ut de iis censuras singulatim ferant; si non viderint, aequum esset ut à praejudiciis istis at∣que praesumptionibus, imò calumniis, abstine∣rent.
Cernit interea E.V. durissimā Academiarū con∣ditionem: cernis de utilitate earum atque digni∣tate importunè invectam iisque ingestam con∣troversiam, cujus quis finis aut exitus est expe∣ctandus? quem (quaeso) judicem appellare pos∣sumus, ut de rerum nostrarum statu, de utilita∣te Academiarum aut inutilitate statuatur? Nūquid viros in singulis excellentes appellabi∣mus? In Theologia, Jure, Medicina, Linguis, Scientiis praestantissimos, utpote ea profitentes, singulos singula? Non stabunt eorum judiciis, hauserunt ab Academiis ista (inquiunt) omnia, quare non est illis (minimè nimirū ingratis) hâc in re credendum. Quid igitur? num ad plebem ipsam & vulgus eundum est?-at nesciūt lite∣ras.
Imò verò magno providentiae divinae be∣neficio
 factum esse existimamus, eoque prorsus admirando, tulisse aetatem hanc nostram causae istius arbitrum, aliquem cujus & stupendam si∣mul eruditionem, & in literatos homines bene∣volentiam, non immeritò colunt atque vene∣rentur Academiae, quo demùm patrono eorum existente, nil metuendum ab adversariorum impetu aut importunitate, clamēt licèt ad rau∣cedinem, seipsos licèt immensùm efferant, nos omnes, nostraque studia contemnant. Nempe tu ipse es (Heros Nobilissime) cujus ad Asylum (post summum illum rerum Britannicarum Ar∣bitrum) in hac causa confugimus; Te judicem, Te vindicem & patronum (illud à profundissi∣mâ atque omnimodâ eruditione, hoc ab huma∣nitate atque clementia) submissè petentes, at∣que ingenuâ fiduciâ expectantes. Imò verò ad quem potiùs confugiamus quàm ad Teipsū (H.N.) cui nihil usquam simile aut aequale no∣stra vel aetas, vel parentum, neque (opinor) mul∣ta retrò saecula viderunt. Dixit Eunapius olim Proaeresium fuisse . Quo (quae∣so) nomine nisi vivētis forsā Academiae, vestrā excellentiā cōpellaret? Illud certè habet (voca∣buli ipsius usu hoc postulāte) Academiae nomē, ut artes & scientias, ut disciplinas omnes intelli∣gant illic viri eruditi ac profiteantur: atque ha∣bēt certè nostrae alios in Theologiâ, alios in Ju∣risprudentiâ, in Medicinâ alios & Philosophiâ,  alios in linguis aliisque in rebus alios admirabi∣les; verùm qui haec omnia profundiùs intelli∣gat, eorumque vim omnem percipiat, & memo∣riâ teneat, qui scientiarum numeros omnes ex∣pleverit, vix habet orbis universus unum ali∣quem. Varro equidem olim doctissimus Roma∣norum unâ omnium confessione habitus est, e∣jusque laudes hoc quasi fasciculo complectitur Cicero.
"Tu (inquit) aetatem patriae, tu des∣criptiones temporum, tu sacrorum jura, tu Sa∣cerdotum, tu bellicam disciplinam, tu sedem regionum, locorum, tu omnium divinarum hu∣manarumque rerum nomina, genera, officia, causas aperuisti, plurimúmque Poetis luminis attulisti,
-elegans Poema fecisti, Philosophi∣am{que} multis locis inchoâsti." Magna haec certè & admiranda, nisi forsan iis Ciceronis facundia aliquid quasi detrahendum monere videatur. Magnum certè illud est, posse mentis vi ista tam variâ quovis modo comprehendere, Historiam nempe Jurisprudentiam, Geographiam, Philolo∣giam, Poeticam, &
Philosophiam; verùm his omnibus ipse excellis H.N. non umbratilem aliquam atque ad pompam acquisitam, verùm profundissimam eorum scientiam consecutus. Nempe ut de historiâ nihil dicam, in
Theologiâ scientissimum te norunt & praedicant profun∣dissimi Theologi; jus omne tum Civile Roma∣norum, tum
Patrium, quotidiè justitiae unius  amore (quod antiquorum uni aut alteri solenne fuit) exponis, atque interpretaris; linguam non solùm Romanam, sed & Graecam calles uni∣versam, nullo{que} habes discrimine Philosophiam universam, non antiquorum modò, sed & re∣centiorum penitissimè perspectam habes; imò verò & Anatomiam quam cominùs creberrimâ∣{que}  non ex libellis, verùm ex ipso corpo∣rum sectorum intuitu didicisti: Medicinam uni∣versam non intelligis modò, verùm & (humani generis amore) magnâ (ut aiunt) felicitate ex∣erces. Geographiam non modò intelligis, & , verùm Mathematicas omnes: ne{que} autorum lectione contentus, aut intellectione, observationes instituis Astronomicas, paratis ad hanc rem instrumentis praestantissimis, om∣nibusque necessariis subministratis. Atque in his singulis (aliisque forsan) ita eruditus es, ita ab imis fundamentis instructus, uti solent praecla∣rissima hominum ingenia, cùm se uni alicui im∣pensiùs dant studio, in eo aliquando excellere. Atque haec omnia viro alicui contigisse, quis non miretur? Viro Nobilissimi generis splen∣dore, in maximâ & quasi regiâ rerum omnium abundantiâ collocato; viro summâ huma∣nitate, atque in bonos omnes praecipuè lite∣tatos benevolentiâ, quis non gaudeat & tri∣umphet? Quare nemo deinceps mirabitur ad E.V. nunc Academiarum nomine me venire,  ut vestrum ipsis patrocinium ambiam, benevo∣lentiam invocem: falluntur enim (Heros nobi∣lissime) qui existimant mei ipsius, hujusve exer∣citationis gratiâ institutam hanc orationem fu∣isse; novi ipse certè quàm sit haec impar tanto patrono, ipseque certè modestior sum quàm ut rei tam impolitae, imò ludicrae, defensioni tantum numen conciliare velim: imò verò au∣diam ipse quodcunque huic Academiarum An∣tagonistae placuerit: fieri vix potest ut abjecti∣us de me meisve loquatur quàm ipse sentiam; neque quia personam initio susceptam sustinere necesse habuerim, existimabit prudens aliquis atque eruditus, me ita de meipso sentire, quasi hunc hominem eruditione superarem; fateor equidem me permovisse Academiarum quas non intelligit, & Religionis quam vix satis colit, contemptum, ut ostenderem absque omni ratione factum esse, ut triumphata haec esse existimaret. Hoc si forsan effecerim, ego quod meum est vici, de caeteris non admodùm sollicitus, modò velit Excell: V. inter Clien∣tes obsequentissimos humilliméque sibi devo∣tos, numerare

