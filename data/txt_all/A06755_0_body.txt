



SIRE:
LA Renommee, qui vous dit aussi bien le Roy des esprits que vous l'estes des corps, m'a fait venir du bout de la Gascoigne vers uostre Maiestè, & le bon accueil, dont vous auez iadis honnorè vn rare gascon, a contribuè beaucoup a la naissance de la resolution de mon voyage. Sa maison & la mienne sont fort proches, & toute la Frāce croit que ma poesie soit encore plus uoi sine de la sienne. La Royne Marguerite, qui a este huict ans ma maistresse, estoit bien ferme en ceste opinion, & Monsieur le Prince de Genuille le vous a confirmè dans vne lettre qu'il a escrite a vostre Maiestè en ma faueur: ceste douce gloire, que l'intelligence me fait receuoir de tant de bouches, m'a facilement persuadè que vous ne cherirez pas moings mes escrits que les francoises Ma∣iestez, voire que vous les aymerez dauantage, puis que le plus parfaict amour est engendrè de la plus belle cognoissance. SIRE, portez donc, s'il vous plait, vostre royalle veue sur mille vers que ie vous donne, & Dieu veuille qu'apres vous estre mirè dans la fidelitè de leur glace, vous faciez admirer vostre bien veillance enuers moy, (honneur ou mes desirs seroient bornes aussi bien que ma felicitè) il est impossible que ne faisant rien qui ne soit louable, vous ne desiriez la louange, on la vous doibt veritablement, & peut estre ne verrez vous de long∣temps francois qui vous puisse payer ceste debte en si be¦le monoye. Il n'ya point de douceur qui esgalle celle
 la louange, puis que l'oreille du grand Dieu ne cherit d'au∣tre melodie. SIRE, ie vous presente icy tout mon trauail de Vingt Mois que i'ay demeurè en Angleterre, & vostre Maiestè verra clairement que la delicatesse ne me le fait point appeller trauail: toutesfois aussi tost que vous le re∣garderez, la memoire de ma peyne disparoistra: pour ce∣ste gloire ie suis tout plein de passion, mais toute autre disgrace me trouuera fort dispose a la patience: ie n'at∣tends point que personne me recommande a vostre Ma∣ieste, & si vous lisez mes vers, vous trouuerès que toute autre recommendation seroit superflue, & que tous ceux de vostre Cour ont beaucoup plus de besoin de vous de∣mander qui ie suis que vous de l'apprendre de leur bou∣che: toute la France attend le iugement que vous ferez de moy afin de le prendre pour reigle. Ainsi, SIRE, ie vous supplye tres humblement auoir pytiè de ma repu∣tation, ce n'est pas que ie vous demande que vous me iu∣giez auec faueur, car la plus seuere iustice m'est la meil∣leure: apres l'ottroy de ce bōheur, s'ilplait a vostre Maiestè ie receuray ses cōmandements par mi Lord D'Aubigny, ou par mi Lord de Hay qui sont les deux de vostre Cour qui cognoissent mieux,
SIRE

