



DƲO sunt, Pater, Praesul dig∣nissime, quae homini fa∣mam optimam apud poste∣ros conciliare solènt, & de∣bent, benè facta scilicet, & benè dicta.
 Ʋtcunque tamen benè dicta quaeque fuerint, vel facta, nisi etiam literis committantur, plerumque incassum pereunt. Nam quae per  traduntur (nescio quo fato) vel lubricis hominum memoriis excidunt, vel linguis variè referentibus viti∣antur, vel post multorum annorum decursum in omnimodam  de∣ficiunt. Sola quae benè scripta sunt interitum non sentiunt. Optimè igi∣tur optimi hujus Authoris memoriae posteri ejus consuluerunt, scripta ejus typis mandari curantes. Cui ego saltem non minus contulisse mihi videor Paternitati Tuae ea inscribendo, ut sic etiam nominis Tui aeternitate quo∣dammodo fruantur, & dignissimum ei apud bonos Patronum, apud improbos fortissimum Vindicem con∣ciliarem.
 Nec sanè si aliàs quaesive∣rim, invenire potui cui hoc opusculum magis vellem, magis deberem offerre quàm Tibi; Vellem, quia inter con∣cionatores optimos primum locum fa∣cilè obtinuisti, ut qui sacrum hoc concionandi munus magno bonorum omnium applausu & admiratione ad∣ministraveris; Deberem autem, cùm propter illustres, & in ore omnium Tuas virtutes, quibus certatim do∣ctrina & pietas lucem affundunt, tum ut delato hoc munusculo grati∣titudinis meae propter Tuum erga me ultro & immerito collatum favorem testimonium aliquod publicè affer∣rem. Exile igitur hoc observan∣tiae meae pignus columnis Tuis SE∣THIANIS nunquam ruituris appensum patiaris oro; & inter
 integerrimos Paternitatis Tuae cul∣tores numerari digneris

