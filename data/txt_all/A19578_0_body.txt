



SUus est & florū fructus; quibus fruimur,
si non utiliùs, delicatiùs certé. Neque
etiam rarum est quòd ad spem veris, de
se per flores suos quasi pollicentis, adul∣tioris
anni, ipsiús{que} adeò Autumni exigamus fidem.
Ignoscas igitur (vir colendissime) properanti sub
ora Apollinis sui, primaeq́ue adolescentiae lasciviâ
exultanti Musae. Tenerae aetatis flores adfert, non
fructus serae: quos quidem exigere ad seram illam
& sobriam maturitatem, quam in fructibus expe∣ctamus
meritò, durum fuerit; forsan & ipsâ hac
praecoci importunitate suâ placituros magís: Tibi
praesertim quem paternus animus (quod fieri so∣let)
intentum tenet omni suae-spei diluculo, quò
tibi de tuorum indole promittas aliquid. Ex more
etiam eorum, qui in praemium laboris sui pre∣tiúmque

patientiae festini, ex iis quae severunt
ipsi & excoluerunt, quicquid est flosculi pro∣minulum,
primâ quasi verecundiâ auras & a∣pertum
Jovem experientis arripiunt avidè, sa∣porémque
illi non tam ex ipsius indole & in∣genio
quàm ex animi sui affectu, foventis in
eo curas suas & spes, affingunt. Patere igitur
(reverende Custos) hanc tibi ex istiusmodi flo∣ribus
corollam necti; convivalem veró: nec ali∣ter
passuram Sydus illud oris tui auspicatissimum
nisi (quâ est etiam amoenitate) remissiore radio
cùm se reclinat, & in tantum de se demit. Neque
sanè hoc scriptionis genere (modò partes suas satìs
praestiterit) quid esse potuit otio Theologico ac∣commodatius,
quo nimirum res ipsa Theologica
Poëticâ amoenitate delinita majestatem suam ve∣nustate
commendat. Hoc demum quicquid est,
amare tamen poteris; & voles, scio: non ut ma∣gnum
quid, non ut egregium, non ut te dignum
denique, sed ut tuum: tuum summo jure; utpote
quod è tua gleba, per tuum radium, in manum de∣nique
tuam evocata fuerit. Quod restat hujus li∣belli
fatis, exorandus es igitur (vir spectatissime)
ut quem sinu tam facili privatum excepisti, eum
jam ore magìs publico alloquentem te non asper∣neris.
Stes illi in limine, non auspicium modò su∣um,
sed & argumentum. Enimvero Epigramma
sacrum tuus ille vultus vel est, vel quid sit docet;
ubi nimirum amabili diluitur severum, & sanctum

suavi demulcetur. Pronum me vides in negatam
mihi provinciam; laudum tuarum, intelligo: quas
mihi cùm modestia tua abstulerit, reliquum mihi
est necessariò ut sim brevis: imò verò longus nimi∣úm;
utpote cui argumentum istud abscissum fue∣rit,
in quo unicè poteram, & sine taedio, prolixus
esse. Vale, virorum ornatissime, neque dedigne∣ris
quòd colere audeam Genii tui serenitatem
supplex tam tenuis, & (quoniam numen quo{que} hoc
de se non negat) amare etiam. Interim verò da
veniam Musae in tantum sibi non temperanti, quin
in hanc saltem laudis tuae partem, quae tibi ex re∣bus
sacris apud nos ornatis meritissima est, istius∣modi
carmine involare ausa sit, qualicunque,

SAlve, alme custos Pierii gregis;
Per quem erudito exhalat in otio;
Seu frigus udi captet antri,
Sive Jovem nìtidósque soles.


Non ipse custos pulchrior invias
Egit sub umbras Aemonios greges;
Non ipse Apollo notus illis
Lege suae meliore cannae.


Tu si sereno des oculo frui;
Sunt rura nobis, sunt juga, sunt aquae,
Sunt plectra dulcium sororum;
(Non alio mihi nota Phoebo)



Te dante, castos composuit sinus;
Te dante, mores sumpsit; & in suo
Videnda vultu, pulverémque
Relligio cinerémque nescit.


Stat cincta dignâ fronde decens caput:
Suósque per te fassa palàm Deos,
Comísque, Diva, vestibúsque
Ingenium dedit ordinémque.


Jámque ecce nobis amplior es modò
Majórque cerni. Quale jubar tremit
Sub os! verecundúsque quantâ
Mole sui Genius laborat!


Jam qui serenas it tibi per genas,
Majore coelo Sydus habet suum;
Majórque circum cuspidatae
Ora comit tua flos diei.


Stat causa. Nempe hanc ipse Deus, Deus,
Hanc ara, per te pulchra, diem tibi
Tuam refundit, obvióque
It radio tibi se colenti.


Ecce, ecce! sacro in limine, dum pio
Multúmque prono poplite amas humum,
Altaria annuunt ab alto;
Et refluis tibi plaudit alis



Pulchro incalescens officio, puer
Quicunque crispo sydere crinium,
Vultúque non fatente terram,
Currit ibi roseus satelles.


Et jure. Nam cùm fana tot inviis
Moerent ruinis, ipsáque (ceu preces
Manúsque, non decora supplex,
Tendat) opem rogat, heu negatam!


Tibi ipsa voti est ara sui rea.
Et solvet. O quàm semper apud Deum
Litabis illum, cujus arae
Ipse preces priùs audiisti!

