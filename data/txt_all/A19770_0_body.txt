



INCIDERVNT mi∣hi in manus litera∣tissimorum hominū Epicoedia quaedam (Maecenas optime) in mortem D. Guili∣elmi Butti, viri inpri∣mis venerabilis, ger∣mani tui, mira qua∣dā facilitate nec fa∣cultate minori, haud ita pridem conscrip∣ta. Qui si sibi otium concessum fuisset, & per negotia licuisset grauiora: credo multò plura, satscio longè praestantiora (vt his interim debitam suam laudem reseruemus) ad immortalem fra∣tris tui famam propagandam, & nominis perpetuam me∣moriam in medium protulissent. Vt vt est, haec quae iam habemus in manibus, in ordinem digesta, in fasciculum congesta, & in publicum edita esse volui, ne vel eruditis∣simorum

hominum labores aequa sua laude iniquè frau∣darentur, atque ita, tum ipsi operam & oleum (vt dici∣tur) perderent, tum ipsorum opera defluerent prorsus, & illaudata conticescerent: vel singularis illa & nunquam is dignè laudata Butti virtus, defaecata religio, pietas in patriam, charitas in frat rem, bonitas in suos, iustitia in omnes, aut temporum intercessione, & iniqua inter∣capedine, aut hominum turpi obliuione obliteraretur. Quae enim magis ingrata inhumanitas excogitari po∣test, quàm si is, qui diu multum{que} studuerat vt prodesset omnibus, tam cito ex animis omnium elaberetur? Quid fingi turpius, quam si is, qui ex rebus gestis, & summa virtute, summā nobilitatē generi suo (prius paterna virtu∣te nobilitato satis) addidit, is totus vt ignobilis & inglori∣us sepeliretur? Fuit, fuit ille Buttus propter literas admi∣rādus, propter mores diligēdus, propter pietatē reueren∣dus, propter sapientiā venerandus: Fuit, vti in bello fortis, ita in pace prudēs; vti sūma cum laude lenis, ita sine labe iustus; vti cum iuuenis Martis, ita cum senex, Musarum al∣mus alūnus: tum in otio secum, tū in negotio cum alijs, sē∣per admirabilis, ne{que} in adolescentia voluptatū illecebris irretitus, ne{que} in senectute diuitiarum laqueis inuolutus. Qui non vnus inter multos, sed primus ante omnes, sum∣mum semper ius in homines profligatos & nefarios exer∣cuit, ne illi viuentes ad libitū & libidinē suam, regnarent ad ruinam ciuium, florerent ad ariditatem vrbis, conse∣nescerent ad vniuersae reipub. siccitatem. Quare nun∣quam horti vberiores fructus, nec agri superbiores sege∣tes, nec diuitiae ampliora foenora, nec consilia celebrio∣rem applausum sunt consecuta: quàm Buttus hic noster tum domi clarus, tum foris Equestri ordine insignitus, apud exteros iuuenis, senior apud nos, in Scotia gloriam immortalem armatus, in Anglia honorem haud mino∣rem togatus, est adeptus. Dignus meherculè in cuius laudem, honoris pyramides extruamus: Dignus (nisi fortè volumus sapientum consilia tanquam flores deflo∣rescere, instituta maiorum tanquam arbores exarescere, diuina hominum praecepta tanquam picarum cantilenas sordescere) Dignus est inquam cuius consilia, instituta,

praecepta, omni hominum posteritati in perpetuū com∣mendentur. Haec vbi ego in memoriam reuoco (reuoco autem quàm saepissimè) cogor vel inuitus in sermonem a∣libi à me habitum, saepius incidere: Buttum scilicet vi∣rum esse, quē sic amant omnes vt probent, sic probant vt laudent, sic laudant vt admirentur, sic admirantur vt cum optimis conferāt, & his etiam longè multum{que} praeferāt.
Reddidiiam tibi (vir ornatissime) causas scriptionis; cessationis verò nostrae neque pauciores neque minus iustae reddi possunt. Non conferam culpam in occupati∣ones priuatas, ne fortassis criticis quibusdam hominibus putida videatur & peruulgata causatio. Non causabor aduersae fortunae supercilium, & reluctantes necessitatis procellas, quae me a portu in quo libentissimè delitui, pe∣pulere: est & illa obijciet, aliquis triuialis & triobolaris excusatio. Non dicam quòd Musae nostrae iam diu pere∣grinari imò & feriari cogantur: erit & haec defensio sat scio aliquibus subrustica prorsus & peruulgaris. Huius∣cemodi sunt Momorum mores & morsus, qui cùm caput petere & vitam adimere nequeant, sandalium saltem ali∣quod reprehendent nasutiisti homunculi (quibus velim collisum nasū) quò existimationi nostrae obtrectare pos∣sint & maledicere. Quorū ego praepeditus iniurijs & ca∣lūnijs ne{que} tam facilè ne{que} tam foeliciter (in vtro{que} enim claudicatū est) operi inchoato extremā manum attexe∣re poteram. Siquidem in varias & ancipites cogitatio∣nes distractus animus, stetit diu dubius inconstans sibi, hoc praesertim dilemmate tortuoso circumseptus, ne vel scribendo graue temeritatis vitium, vel silendo grauissi∣mam ingratitudinis labem subirem. Recollegi meipsum tamen, at{que} (cùm è duobus malis minus sit eligendum) statui ineptus potiùs quàm inhumanus, temerarius & audax quàm omnino leuis & inconstans videri. Quòd autem tibi opus hoc qualecunque dedicare contendam (vir ornatissime) optimis illis quidem & maximis sum rationibus adductus. Primò quòd scriptionis huiusce causa & occasio à dignitate tua sit profecta. Tum quòd locupletissimus, oculatus, intimus & verè domesticus sis fratri testis, quàm ille operam, studium, fidem, patriae,

Ecclesiae, reipub. semper nauauerit.
Tua verò summa & singularis beneficentia, qua me pereuntem seruabas, & cadentem erigebas, suppressum planè & penè depressum paupertatis telo: tua (inquam) haud vulgaris clementia, qua me, aduersae fortunae in∣stabili rota fluctuantem, & naufragium studiorum meo∣rum facientem, in humanitatis tuae portum & asylum recipiebas: me inuitum certe & reluctantem ad hoc pen∣sum qualecunque impellere videbatur. Quare neque ti∣bi refragari debeo sine summa ingratitudinis ignomi∣nia, neque possum susceptum onus reijcere sine singulari scelere & turpissima perfidia. Quòd si impositum pen∣sum non pertulero, si succubuero (Maecenas optime) tu culpam & poenam praestabis, quòd artificem elegeris & parum otiosum & minus literatum. Sed desinam tibi au∣res diutius obtundere. Quod vnum iam est reliquum (nihil enim nisi vota supersunt) à Deo opt. max. obnixè peto, vt te vnicum (iam) Buttum quam diutissimè red∣dat superstitem: vt reipub. ornamento, Ecclesiae praesi∣dio, mihi auxilio esse possis.

Valeas vt viuas, qui viuis vt semper viuas.


