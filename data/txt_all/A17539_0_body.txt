


SCripsit non multis abhinc annis (optime Patrone) et non impolitè scripsit, vir omnibus optimarum literarum remis instruc∣tissimus, de doctorum grege non malè meritus, tuae dignitati familiaritatis nexu coniunctissims, clarissimum Cantabrigiensis academiae lumen, gē∣ma, et gloria, Iohannes Caius, ad Conradum Gesnerum summum suum, hominem peritissimum, indagatorem rerum reconditarum sagacissimum, pulcherrima{que} historiarum naturalium panoplia exornatū, epitomen de canibus Britannicis non tam breuem quàm elegantem, et vtilem, epitomen inquam varijs variorum experi∣mentorum argumentis concinnatam: in cuius titulum cū fortè in∣cidissem, et nouitate rei nonnihil delectarer, interpretationem An∣glicam aggressus sum. Postquam vero finem penso imposuissem, re∣pentina quaedam de opusculi dedicatione cogitatio oboriebatur, tā∣demque post multas multarum rerum iactationes, beneficiorum tuorum (Ornatissime vir) vnica recordatio, instar rutilantis stellae, quae radiorum splendore quaslibet caliginosas teterrimae obliuionis nebulas dissipat, et memoriae serenitatem, plusquā solarem, indu∣cit, mihi illuxit: nec nō officij ratio quae funestissimis insensae for∣tunae fulminibus conquassata, lacerata & conuulsa, penè perierat, fractas vires multum{que} debilitatas colligebat, pristinum robur re∣cuperauit, tandemque aliquando ex Lethea illa palude neruose emergebat, atque eluctata est. Quā voraginē simulatque euaserat, sic effloruit, adeoque increuit, vt vnamquamque animi mei cellulā

in sui ditionem atque imperij amplitudinem raperet. Nune vero in contemplatione meritorum tuorum versari non desino, quorum magnitudinem nescio an tam tenui et leuidensi orationis filo possim circumscribere: Hoc, Aedepol, me non mediocriter mouet, non leui∣ter torquet, non languide pungit. Est praeterea alia causa quae mi∣hi scrupulum inijcir, et quodammodo exulcerat, ingrati nempe ani∣mi suspicio a qua, tanquam ab aliqua Lernaea Hydra, pedibus (vt aiunt) Achilleis semper fugi, et tamē valde pertimesco ne officij mo∣ra et procrastinatio (vt ita dicam) obscaenam securitatis labem no∣mini meo inurat, eoque magis expauesco quod peruulgatum illud atque decantatum poetae carmen memoriae occurrebat.
Dedecus est semper sumere nilque dare.
Sed (Ornatissime vir) quemadmodū metus illius mali me mag∣nopore affligebat atque fodicabat, ita spes alterius boni, nempe humanitatis tuae, qua caeteris multis interuallis praeluxeris, erigit suffulcitque: Ea etiam spes alma et opima iubet et hortatur aliquod quale quale sit, officij specimen cum allacritate animi prodere. Hisce itaque persuasionibus victus me morigerum praebui, ab∣solutamque de canibus Britannicis interpretationē Anglicam, tibi potissimum vtpote patrono singulari et vnico Maecenati dedicandā proosui: non quod tam ieiuno et exili munere immensum merito∣rum tuorum mare metiri machiner, non quod religiosas aures sa∣cratasque, prophanae paginae explicatione obtundere cupiam, nec quod nugatorijs friuolisque narrationibus te delectari arbitrer cum in diuinioribus excercitationibus totus sis: sed potius (cedat sides dicto) quod insignis ille egregiusque liberalium artium, et prae∣cipuè medicae facultatis princeps (qui hoc opusculum contexuit) ita viguit dum vixerat adeoque inclaruit, vt haud scio (vt ingenuè fa∣tear quod sentio) an post funera parem sibi superstitem reliquerit. Deinde quod hunc libellum summo studio et industria elaboratum in transmarinas regiones miserat, ad hominem omni literarum ge∣nere, et praesertim occultarū rerum cognitione, quae intimis natu∣rae visceribus et medullis insederat (O ingeniū niueo lapillo dignū) cuius difficultates Laberyntheis anfractibus flexuo sisque recessibus impeditas perserutari & iuuestigare (deus bone, quam ingēs labor,

quam infinitum opus,) excultum, Conradum Gesnerum scriberet, quae tantam gratiam conciliauit vt non solum amicissimo ofculo ex∣ciperet, sed etiam studiose lectitaret, accuratè vteretur, inexhaustis denique viribus, tanquam perspicacissimus draco vellus aureum, et oculis plusquam aquilinis custodiret, Postremo que madmodum hanc epitomen a viro vere docto ad virum summa nominis cele∣britate decoratum scripam fuisse accepimus, ita eandem ipsam (pro titulo Britannico) Britānico sermone, licet ineleganti, vsitata & populari, ab esuriente Rhetore donatam, tuis (eruditissime vir) manibus commendo vt tuo sub patrocino in has at que illas regionis nostrae partes intrepide proficiscatur: obtestorque vt hunc libellum, humilem et obscuram inscriptionem gerentem, argumentum nouum et antehaec non auditum complectientem, ab omni tamen Sybaritica obscaenitate remotis∣simum, aequi bonique consulas.

