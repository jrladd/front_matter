



IN universâ Scientiarum Cyclopaediâ (Vir Cla∣rissime) jure sibi primas vendicat Physica; cujus studium res sanè ardua, sacra & planè divina: sed ita naturâ compara∣tum

est, ut, quietem potiùs amantes, quàm ea quae difficilia & obscura sunt, & in condo naturae tenebricoso latitantia indagantes, in∣geniis obices posuerimus, ignaviam lege quâdam sancientes. Quod, ne verba in re tam manifestâ prodigamus, non opus est pluribus rationum momentis statuminare; nam Auctores Physici, maximâ ex parte, nihil praeter scitam inscitiam plenis plaustris ingerentes, dicunt se malle cum Aristotele, Galeno, & Antiquis errare, quàm cum Ne∣otericis vera proferre. Dicterium verè Sa∣tanicum, scientiarum omnium interneci∣num exitium, ingeniorum acutissimorum venenum verè deleterium, quo in ipso li∣mine ita contaminantur, &, nisi salutare aliquod antidotum hauserint, inebriantur & ita infatuantur, ut in posterum continuò

cespitantibus, à veritatis tramite aberran∣tibus, & Ictericis oculis objecta conspici∣entibus, omnia iis flavefcant, ad praeconce∣pta opinionum portentá, naturam inscitiae funiculis devinctam pro libiu torquenti∣bus, quod impium femper judicavi, & à vero Philosophiae studio alienissimum. Ide∣oque in concinnando nostro hoc Tractatu non libros scriptorum, sed folia & codicem naturae à vinculis liberae evolvi. En igi∣tur, Domine clarissime, Musarum Chari∣tumque deliciae, Palladis & Apollinis A∣lumne meritissime, tenellum ingenioli no∣stri foetum, è slorigero amaenissimae natu∣rae viridario oriundum, ad aras patrocinii tui gratitudin's obsidem humiliter sisto; ut à fascinatione oculorum malignantium sartum tectum tuearis. Interim non igno∣ro,

te splendorem ex nostrâ commendati∣one, & opusculis non aucupari, qui lucere vis iis ignibus quos proprii labores accen∣derunt, sed ut testatum facerem, immane quantum vestrae humanitati & benevolentiae debrem, quem si aequi bonique consulere digneris, excitabitur animus tam suaviter stimulatus ad majora offerenda. Vale.
Datum Glasguae, Feb. 10. 1658.

