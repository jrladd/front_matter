



CVm te unum in terris Regem, a DEO solatium bonis datum, Rex regum orbis vere optime, ut solum recta religione, eruditione imbutum, omni observan∣tia prosequendum, honore colendum, obsequio de∣merendum, omni modo, omnibus Reip. christianae civibus, semper existimaverim: tum praecipue pul∣cherrimis istis tuis & nunquam satis laudatis co∣natibus, uniendarum harum gentium, & omnes, quos in hac insula nasci contigit Majestatis tuae subditos, animo favere; & qua quisque potest opera, singulos fovere, aequum ac pium duxi; idque om∣ni in sermone propalam, & libere prae me tuli. Verum cum non omnibus, eandem esse mentem cernerem, etiam qui tui, patriaeque alioqui studiosissi∣mi essent, & boni viri, & boni ciues; dubius errorem interpretarer, an per∣vicaciam, an solidiorem aliquam perspicaciam, caepi rem primo accuratius mecum expendere, mox scripto committere, & scriptum tandem in lucem edere: sive vsui futurum sit, gratâ mihi operâ, qui nihil prius unquam habui, quam si quid prodesse in commune possem: sive non sit, levi jacturâ Peri∣turae, ut ait ille, chartae. Ardet tamen animus (& recto, puto, ac pio desi∣derio ardet,) sive acta haec jam res est, gratulari, assensum testari: addere{que} si non pondus, certe numerum calculi mej: sive nondum plene perfecto operi superest adhuc aliquid; adesse in hoc stadio desudantibus, adniti, applaudere, & quasi faustis acclamationibus animum addere. Nec illud, putem, nimis anxie cogitandum mihi est, qui sim aut quid possim: priva∣tus nempe nulla in Reip. parte; eruditionis exiguus, prudentiae, insuetus. Omnes omnia DEO debemus; & post illum patriae; tibique patriae principi Nec DEVS drachmam dedignatur, nec tu, illius imago, potum frigidae: nec patria, ullam ullius ciuis operam aspernatur. Et est commune hoc opus; & rarum ab orbis conditu; & quod aeternum gaudendum no∣bis, aut dolendum erit. quin potest, quivis in opportuna incidere, & quivis importunis, in opportuna suscitari. Non nescio tamen morositatem hujus saeculi, ut approbatio incerta, & paucorum est; (nempe qui simul docti, prudentes, & boni viri sint,) fastidium certum & multorum. nam & im∣probi & ineruditi omnes, quorum ingens numerus, aliorum scripta, & facta, exprobationem suae inscitiae interpretantur, & oderunt: & eruditi pleri{que}, nisi ijdem probi sint, praua aemulatione, ac opinionum diversitate arro∣dunt, quicquid non ad ipsorum normam est. Hinc est, quod videas errores

leviusculos passim carpi: egregie facta non laudarj. Sed haec curant, scili∣cet, qui a populi aut á pendent▪ altius repositum esse rectis cogitationibus praemium, tu, rex optime, optime nosti, quo nec carere unquam possunt qui id agunt. Nec dubito quin & mihi hic aliquid tale ferendum sit: dum actum agi, aut perperam agi; aut sic, aut sic melius potuisse, causabuntur, quos supra dixi quibus non male fortassis illud poetae responderim; Ede tua. Sed nihil respondeo. confugi in umbram & asylum nominis tui: quo an ve∣nenta penetrare fas? Si audet tamen huc quoque irrumpere linguae petu∣lantia, tu videris? Hoc me solabor, quod sciam nihil huic malo intactum. quin duriora ferenda qui audent veras vel virtutis, vel eruditionis vias in∣gredi, quae non semper vulgatissimae, nec vulgo gratissimae. Si quid praestiti quod utile, sit; abunde satisfactum mihi rear: & operae precium me fe∣cisse. Sin minus; juvabit voluisse; & quâ potui, amorem aut pietatem in te, in patriam DEO semper, & menti meae testatam, aliquando palam testa∣tum esse. Tu, seu thus hoc, seu molam salsam, numini certe dicatam, mitis aspice; facilis accipe. Et omnia acerrimo celfitudinis tuae judicio, ad quod, me meaque omnia libens composuero, subjecta sunto. Contundat me (ait ille cujus tu aemulus, & rex & vates) iustus, gratum erit, &c. at profana turba; at insulsa abesto.
Det DEVS optimus maximus, qui tanta tibi dedit, hoc quoque ad op∣tatum finem perducere. Et supra quotquot sunt, aut fuerunt regum subli∣mia, tum gloriâ & splendore; tum gloriae & splendoris ornamentis, vere regijs virtutibus; pietate, prudentiâ, justitiâ, magis, ac magis assurgere, donec impletis, & superatis omnibus, om∣nium bonorum votis, aeternum illud, & non emarcessens nomen ac regnum, relictâ faustâ posteris memoria adeptus fueris. Amen.

