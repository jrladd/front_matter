





SF squiannus iam est (Vir ornatissime) ex quo primum hoc opus Symbolaeographicum opera cura{que} mea sub faustis∣smis nominis tui auspicijs in lucem foeliciter prodijt. Co∣gitari certé quidem vix potest quāto hominū studio at{que} applausu (te patrono) fuerit acceptū, adeò vt nihil vnquā eiusdem generis ipsis gratum magis aut probatum habe∣retur. Veruntamen quemadmodum alijs etiā in rebus vsu venire assolet, nihil primo vt nascatur perfectum: Itidem & in hoc negotio non potuit non contingere, quin nonnulla nec plené, nec accu∣raté satis polita atque descripta essent: Quinimo plurima, partim quidem deside∣rata, partim verò redundantia, partim etiam indigesta essent. Quibus quidem in∣commodis ipse aliquando mederi constitueram, quod ne integre praestare pocue∣rim, multa me etiam hactenus impediunt. Nam (si quod verum est libere fateri liceat) quamprimum Typographus exempla omnia priora (spe citius) distraxis∣set, ne speratum inde lucrum diutius expectaret, me tandem ex improuiso nil tale adhuc somniantem, immo alio destinatum, de noua etiā editione statim ineunda summonut: veheenter rogitans, vt teneram at{que} informemistam prolem, laeto vultu agnoscere, fouere, ac ad vrsae instar relambere non dedignarer. Illius autem petitioni honestae certe, (mihi tamen tunc temporis plurimis magni momenti negotijs implicato non satis aequae) non potui non assentire. Ex quo enim, hanc commētandi prouinciam semel suscepissem, nihil prorsus mihi potius tentandum videbatur, quam vt, in quo congerendo aliquantulum â me iam elaboratum est, in eodem etiam digerēdo atque honestando diutius adhuc immorarer, ipsum{que} denuo typis excusum auctiorem, adeoque emendatiorem exhibere curarem. Quae igitur tantillo tempore ad hanc rem conferre potuit mea tenuitas, ea omnia libentissime contuli. Cumque in illa priore editione Hebraea aliquot, Graeca au∣tem non pauca, interseruissem, illa nunc omnia ne imperitiorū studia ac progres∣sus, obscuritatis specie, linguarū ignorantia remoretur, penitus sustuli: ipsorum potius vtilitati, quam meae aestimationi inseruiens. Nam, vtcun{que} se res habet, ex vsu mihi omnia aestimanda at{que} approbanda videntur. Quod vero iam postremū at{que} omnium adeo maximum est (vir illustrissime) vt hos meos labores quales∣cun{que}, non minore, quam illosid genus priores, benignitate excipere, & patro∣cinio iam secundo tutari velis, te etiam at{que} etiam rogo. Te deni{que} (Iurisconsul∣tissime) eternus Iudex, non Anglicano tantum Regno, Regiae{que} Maiestati serenis∣simae sed vniuersis quoque verae Iurisprudētie vere studiosis quam diutissime ser∣uet incolumen. Vale, Rotheramiae, Maij octauo.

