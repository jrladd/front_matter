



SIRE,
QƲand MONSEIG∣NEVR LE PRINCE vostre royall & vnique filz passa par la France, ie fi ce PANEGYRIQVE, pour
 faire esuanoūir les esperances que les vns auoyent conceûes de son voyage, & en oster aux autres de ce pâis là leurs craintes, s' il m' eust esté possi∣ble. A ces fins ie l'eusse deslors donné au public, si ie n' en eusse esté empesché par vn bannissement injuste, mais glorieux, puis que pour IESVS CHRIST, puis que pour le bien que ie faisoy' aux suiets de VOSTRE MAIESTE de l' vn & de l'autre Royaume, puis que pour m' estre dit en la dedicace de deux liures suiet de V. M. puis mesme que l'arrest du Par∣lament de Bordeaux, QVE NVL ESTRANGER NE DOGMA∣TIZERA EN FRANCE, appli∣qué a moi seul, est vne justification so∣lemne de mon innocence, vne attesta∣tion authentique de ma vie, vn tesmoi∣gnage public que mes Iuges, n' ont rien trouué a redire en moi, que mon origine estrangere.
Or estant par cest arrest banni chez moi, & venu en ce pâis, & SONAL∣TESSE
 ayant par son heureux & glorieux retour arraché aux Papistes leurs esperances, & osté tout suiet de crainte aux Eglises, ie disputai en moi mesme assez long temps, si ce liuret fait en François & pour la France, la cause pour laquelle il estoit fait estant cessee, pourroit auoir quelqu' autre v∣sage. Ie craignoi aussi les langues de plusieurs, qui pourroyent imputer a flatterie ce que ie faisoy' par deuoir: Comme la plus part des hommes n'est que par trop encline a donner des mau∣uaises constructions aux bonnes in∣tentions. Finalement voyant naistre vne nouuelle occasion en France, d'y faire, selon mon petit pouuoir, quelque seruice a VOSTRE MAIESTE, & a SONALTESSE, & m' appuy∣ant sur le tesmoignage de ma consci∣ence, ie l'ai mis au jour, & vous le pre∣sente, SIRE, non tel qu' il deuroit estre, veu le suiet, que Zeuxis, que Parasius, que Timanthes, qu' Apelles mesme ne sauroyent dignement pour∣traire
 ni en grand, ni en petit volume. Mais tel que le pouuoit faire lors vn homme persecuté pour justice, & es∣loigné de ses liures, par l'aide des∣quels il le pourra rendre meilleur en la transation, si V. M. l'en juge digne.
C' est vn tissu des vertus rares des grands Empereurs, Rois & Princes du temps iadis, sur les exemples des∣quels si nostre magnanime & magni∣fique PRINCE continue de se mou∣ler, & si de leurs vies il fait vn miroir de la siene, il ne se peut faire qu' il ne s' acquiere vne habitude de prudence roiale, & ne deuiene maistre passé en l'art de regner. Car comme LYSIP∣PVS Sycionien, d' vn simple peroulier deuint tresexcellent statuaire, en fai∣sant ses statuês sur le naturel, a l'imi∣tation et par le conseil du peintre EV∣POMPVS, qui faisoit ainsi ses pour∣traits, sans s' arrester aux patrons des Anciens; Et comme ZEVXIS, (duquel APOLLODORVS disoit,
 qu' il auoit desrobbé l'art de peincture a tous ceux de son art, & le portoit auec soi) ayant fait venir a soi toutes les plus belles filles de Agige GIRGENTI, & pre∣nant de chacune d'icelles ce qu' elles a∣uoyent de plus beau, ramassa toutes leurs beautés au Tableau de IVNO, qui fut estimé vn chef d'oeuure de prix inesti∣mable. Tout de mesme, si MONSEI G∣NEVR LE PRINCE prend le pa∣tron de sa vie & de ses actions sur la vie & actions des Rois & Princes qui l'ont deuancé, il se pourra rendre, par la bene∣diction de Dieu, plus excellent qu' au∣cun d'eux, & autant parfait qu' eux tous ensemble.
HESIODE a fabuleusement escrit que quand Iupiter commanda a Ʋulcan de prendre de l'argille, & d'enfaire la premiere femme, tous les dieux contribu∣erent a la perfection & consommation de cest oeuure. Venus lui donna la beau∣té & la grace. Pallas lui mit au coeur la sagesse. Apollon lui forma la voix pour la Musique. Mercure lui affila vne
 langue diserte, & la rendit habile tant & plus a bien dire. Dont elle fut appe∣lee PANDORE, & enuoyee en terre, armee de toutes les pieces qu' il faloit a vne femme, pour attirer, seduire, & per∣dre les hommes.
Mais c' est chose, non fabuleuse, ains aueree par l'experience, que quād Dieu, qui seul est l'auteur de la nature, & seul a donné le commencement a toutes cho∣ses, veut former vn Prince pour les e∣studes de la guerre ou de la paix, & l'enuoyer, comme du ciel en terre, pour sau∣uer les hommes, il le doûe de tous les dons du corps & de l'esprit, qui le peuuent rendre aimable, venerable, majestueux, & lui gagner le consentement des peu∣ples a se laisser, pour leur bien & salut, regir & gouuerner par lui.
Bien est il vrai, qu' on remarque fa∣cilement, que chacun d'eux a eu en tout temps quelque grace particuliere, qui donnoit jour aux autres, & attirant a soi les yeux des hommes, se faisoit tout ensemble admirer & aimer. Nous ad∣mirons
 la patience de DAVID, de PHILIPPE Roi de Macedone, d'AN∣TIGONVS successeur d' Alexandre le grand, de TIBERIVS Empereur de Rome: la sagesse de SALOMON; l' humilité d'HEZECHIAS; la de∣bonnaireté & mansuetude de IOSA∣PHAT; la pieté & deuotion de IOSI∣AS; la preud homie & sincerité d' E∣PAMINONDAS; duquel l'on escrit, qu' en toute sa vie il ne mentit jamais, non pas mesmes par ieu; la simplicité & integrité d' ARISTIDES; la con∣stance des deux CATONS, de PHO∣CION, de FERDINAND Roi des Espagnes, qui ne changea jamais de countenance, ains tant en aduersité qu' en prosperité, estoit tousiours semblable a soi mesme; l'admirable probité de BRV∣TVS, quine dit & ne fit jamais rien par passion & affection particuliere; la cle∣mence incroiable de IVLES CE∣SAR, quin' oublioit rien que les injures; & de THEODOSIVS I. duquel on desiroit, qu' il peut faire ce qu' on craint
 és autres, & se courroucer; la foy des Romains & de FRANçOIS I. Roi de France, qui gardoyent punctuellement tout ce qu' ils auoyent promis: la mode∣stie de MAXIMILIAN, & de CHARLES V. Empereurs d' Alle∣magne: l'attrempance d' ALEXAN∣DRE SEVERE, de PHILOPOE∣MEN, de RODOLPHE d' Austriche Empereur: la majesté de PERICLES & de SCIPION l' Afriquain en leur countenance, demarche, paroles, actions: la continence & chasteté incroiable de CYRVS, d' ALEXANDRE LE GRAND, de SCIPION qui subiu∣gua l' Espagne, de BALDVIN Empe∣reur de l' Orient & Conte de Flandres; l'erudition de MITHRIDATES Roi de Ponte, & d' ALPHONSE Roi d' Espagne: Quand nous iettons nos yeux sur les Annales des Turcs, nous ne pouuons assez louêr ce que nous y lisons d' OSMANES, VRCHANES, & MVRATES, premiers auteurs & fon∣dateurs du grand Empire, qui est le fleau
 de la Christienté, qui bien qu' ils profes∣sassent vne religion ridicule, neantmoins la croyans bonne, ne prenoyent iamais leur repas, sans y appeler leurs Prestres, qu' on appele TALISMANS, aus quels ils se faisoyent lire l' Alcoran, & sur la lecture d'icelui conferoyent auec eux de toutes les choses appartenantes a leur re∣ligion.
Mais tout ainsi qu' au Royaume de Ponte, au rapport d' Homere, il y a non seulement force choses bonnes, mais aussi force mauuaises: de mesme les Princes les plus excellens ont éu leurs tares, qui ont esté comme des verrües en vn beau visage: & mesmes quelques vns d'eux sont tombés en des fautes treslourdes, a∣fin qu' il parut qu' il n' y a rien de tous points parfait.
SESOSTRIS Roi d' Egypte, aprez auoir subiugué la plus part de l' Afrique, couru vne bonne partie de l' Asie iusques aux palus Moeotides, & entamé l' Eu∣rope, deuint si hautain, qu' il s' appeloit LE ROI DES ROIS, & SEIG∣NEVR
 DES SEIGNEVRS, et fai∣soit tirer son carosse a quatre Rois: A∣LEXANDRE LE GRAND ayant honte de son Pere, qui valoit autant ou plus que lui, se faisoit nommer filz de Iu∣piter Hammon. IVLES CESAR se rendit insupportable a ses amis, qui auoy∣ent aidé a ses conquestes: & l'Escriture saincte ne cele point les pechès de MOY∣SE, de DAVID, de SALOMON, de IOSAPHAT, d'HEZECHIAS, de IOSIAS. Brief, quand S. A. aura par∣couru la vie de tous les meilleurs Rois qui ont regnè, elle trouuera a redire en tous: Mais comme ceux qui voyagent par mer ou par terre durant la nuict, se ser∣uēt prudemmēt de la lumiere de la Lune, sans s'arrester a regarder les taches qui semblent estre en icelle; Ainsi elle saura passer par dessus les infirmités de ceux qui sont dignes a estre imités, & chemi∣ner a la lumiere de leurs vertus.
Sur tous, elle tiendra les yeux fichés sur VOSTRE MAIESTE, que Dieu lui a donneé pour Pere & pour Roi. Car
 comme APELLES fit vne Venus sor∣tant de la mer, que les Grecs appeloyent ANADYOMENE, sur le vif de CAM∣PASPE sa femme, la plus belle des femmes: Ainsi SON ALTESSE ne sauroit mieux se former a toutes vertus vrayement roiales & Chrestienes, qu'en prenant le patron de sa vie sur le vif de son Pere, qui est le plus sage des Rois.
Si elle desire apprendre des preceptes de prudence Roiale: V. M. lui en a donné de si Saincts & de si parfaits en son DON ROIAL, que si elle les suit, la Grande Bretagne se pourra vanter d'a∣uoir vn Prince autant accompli, qu' au∣cun royaume sauroit desirer en ceste in∣firmité de la vie humaine: L'on escrit que le peintre TIMANTES fit vn HEROS ou PRINCE si parfait, & si plein de Maiesté, que tout l'artifice qu' on pourroit desirer en la peincture d' vn homme estoit cōprins en ce pourtrait. C'est le vrai eloge du DON ROIAL, auquel LE PRINCE qui veut viure & regner heureux est si parfaitement
 representé, que tous ceux qui entendent quelque chose en ceste maniere d'escrire, confessent que V. M. a tiré l'eschelle a∣pres soi, & n'y a rien mis qu' on puisse oster, rien omis a quoi on puisse adiouster, sans barboûiller & gaster vn ouurage inimitable, & de tous points parfait.
Si S. A. desire voir la prattique des ces beaux & excellens preceptes, elle a de∣quoi benir & loüer Dieu, qui lui con∣serue en vie & en santé son Pere & Roi qui en est l'auteur, pour lui en monstrer les exemples en soi mesme, & en la con∣duite de ses royaumes. Hé! combien a este petit en tous les siecles precedens le nombre des princes qui ayent ioüi de cest heur? Combien peu de Rois qui ayent laissé leurs royaumes a leurs enfans ad∣uancés en aage, & instruits a regner par leurs enseignemens & exemples? Vous auez, SIRE, desia regné heureusement plus d'ans que plusieurs Empereurs & Rois n' ont vescu. LOVIS Roi de France qu' on nomme Sainct, fut couron∣né a douze ans, & quitta le monde auec
 la couronne l'an cinquante sixiesme de son aage. V. M. a porté la couronne des le berceau: Et il y a cinquante huict ans passés qu' elle chante a Dieu auec DA∣VID, l'aiesté mis en ta charge des la matrice: Tu es mon Dieu fort des le ven∣tre de ma mere.
Si SONALTESSE cerche des ex∣emples de vertus roiales, elle en a veu, & en voit tous les iours de plus remarqua∣bles & dignes de la royaute en son Royal Pere, qu' elle ne sauroit lire és vies des autres Rois. GVILLAVME LE CONQVEREVR Roi d' Angleterre se vantoit, qn' vne fille chargee d'or pouuoit aller par tout son royaume de iour & de nuict sans escorte, & sans danger ni de sa bourse, ni de sa pudicité. Mais il ne paruint pas a cest heur qu' a∣prés vne grande effusion de sang. Ce sera vn grand trait de prudence a S. A. de con∣siderer, comment trois royaumes asses difficiles a manier, par la seule prudence de V. M. iouïssent de ceste felicité, pour laquelle seule les autres Rois font la
 guerre. LEON Empereur de l'Orient, estant blasmé par vn de ses Eunuques de ce qu' il prodiguoit sur gens doctes l'ar∣gent qui pouuoit estre mieux employé a de gens de guerre: respondit auec vn grand sonspir, A lamiene volonté qu' en mon temps toute la solde des gens de guerre peut estre donnee aux docteurs des arts: Dieu face la grace a S. A. de suiure la prudence de V. M. qui fait que ces souhaits ne lui sont point necessaires. Dieu lui doint de fermer l'oreille a ceux qui par conseils precipités la voudroyent reduire a tels sonhaits. Sur tout, si elle veut apprendre des autres Rois, a bien cognoistie Dieu, & a le seruir en pureté, elle entrouuera peu d'exemples hors l'e∣scriture: Mais elle pourra voir que la profession de la vraye religion est le prin∣cipal fleuron de vostre couronne royale, & comme l'estoile que virent les Sages de l' Orient, pour la conduire a nostre Seigneur Iesus Christ. Et heureux sera elle si elle continue de la suiure, et cōdui∣te par icelle ne dedaigne point d'entrer
 dans l'estable, & d'offrir son or, son en∣cens, sa myrrhe au petit enfant IESVS couché en la creche.
C' est, SIRE, ce a quoi i' ai mis peyne d'exhorter SON ALTESSE en ce Pa∣negyrique, que i'ose prier treshumblemēt V. M. de receuoir a cause du suiet d'ice∣lui, c' est assauoir de vous mesmes, & de S. A. qui est vn autre vous mesmes; & d'agreer pour ceste consideration seule que S. A. le reçoiue des mains de son au∣teur, qui recognoissant lui mesme les de∣fauts de son ouurage, s' est enhardi ne∣antmoins de le mettre en veuë, pour faire venir la volonté a des maistres plus habi∣les a faire mieux. ZEVXIS, bien qu' ac∣compli en son art, auoit ceste imperfectiō de faire les testes & iointures trop gros∣ses: PARRASIVS fut le premier qui se rendit consommè a faire les pourfils et les devniers traits, qui est le point princi∣pal & le plus difficile de la peinture. A∣PELLES, qui n' estoit ni mesdisant ni enuieux, trouuoit a redire en toutes les peinctures des autres, & ne se conten∣toit
 point de ses propres onurages, bien qu' il fut le Prince des Peintres, & si parfait & inimitable qu' ALEXAN∣DRE LE GRAND ne voulut iamais permettre qn' aucun autre fit son pour∣trait que lui.
Pour tirer V. M. an vif, il ne se trou∣uera point d'autre APELLES que vous mesmes: Pour approcher du natu∣rel, ils' en pourra trouuer en vos royau∣mes vn ZEVXIS, vn PARRASI∣VS, vn TIMANTES, voire plusieurs, quand ils voudront prendre en main le pinceau, duquel ie leur cede tresuolon∣tiers la gloire, mais non de la sincere af∣fection que tous vos suiets doiuent porter a VOSTRE MAIESTE, et a SON∣ALTESSE, pour la prosperité desquel∣les ie ne cesse d'inuoquer le Roi des rois, comme estant DE VOSTRE MA∣IESTE
SIRE,

