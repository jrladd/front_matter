



MONSIEVR,
L'Esprit de l'homme se peut accomparer à vne terre grasse & fertille, laquelle si elle demeure enfriche, & sans estre cultiuèe, produit d'elle mesme diuerses sortes d'herbes. Aussi l'esprit humain, s'il n'a deuant soy quelque obiect pour se proposer, s'extra∣nague de luy-mesme, & se forme plu∣sieurs imaginations. Ce que i'ay esprou∣uè

maintenant demeurant en ceste ville de Londres, (où i'ay seiourné quatre ans, exilé de mon pays pour raison de la Religion Reformèe) durant le temps que Dieu nous a pleu visiter de la Contagion, me tenant reclus & enfer∣mè en ma chambre pour crainte de l'in∣fection: mon esprit ne me donnant point de repos, s'est fantasié beaucoup de sor∣tes de diseours, lesquels i'esuente & mets à present en lumiere. Car elles le meritent, non pas pour l'exquise eloquen∣ce qui soit en elles, (car ie vise plus à me remplir de la cognoissance des choses, qu' à me garnir d'vne simple superficie de language) mais à cause de l'obligation que ie croy leur deuoir, durant ce mise∣rable temps, s'equestrant & diuertis∣sant mes pensées de ce mal pestiferé & de l'apprehension de la mort, auec les

ardentes pieres que i'ay faites à Dieu. Aussi la plus precieuse & la plus excel∣lente chose qui soit, c'est le discours: Il est plus riche que l'or, ny nulles pierres precieuses. C'est ce Nectar, & ceste Am∣brosie, que les Poetes (voulant ombrager la verité) ont feint, dont les Dieux se repaissent: voulant signifier & dire par cela, que c'est la parole qui entretient & nourit la Diuinitè, & aussi la seconde Personne de la Trinitè, qui est dicte Pa∣role, est la nourriture de nos ames. C'est ceste Parole, qui a formé en nous celle que nous auons, laquelle conserue la Societè humaine, & est le lien de la Paix, & nous distingue des bestes brutes. Bref, c'est l'ame de ceste vie, sans laquelle tous les delices que nous prenons en ce monde, seroient vains & frustratoires. C'est vn preseruatif â tous

maux: elle nous peut soulager, sinous nous en sçauons seruir, en toutes ma∣ladies, infortunes & accidents, & contre la mort mesme. Les Philoso∣phes anciens s'en sont aydez contre tous ces maux la: Le Philosophe Posido∣nius estant tourmenté de la Goutte (qui est vn mal, comme vn chacun sçait le plus grand, & où il n'y a point de re∣mede) Pompeius l'estant venu visiter, il l'entretinst long temps du discours de la Philosophie, & lors que les plus grands accez de son mal le vexoit & gehen∣noit, il n'interrompoit point pour cela son propos, ains disoit seulement, comme par Parenthese, ô douleur, disoit-il, tu as beau faire, tu ne me feras pas dire pour celà que tu sois mal! Ce ne pouuoit estre que par vne grande force de discours, dont il estoit remply & muny.

Or pource donques que c'est vn si pre∣cieux thresor: comme de droit les mines de l'or & de l'argent, sont aux Sei∣gneurs de la terre, où elles sont descou∣uertes. Aussi i'ay voulu addresser pour ceste raison, à toute la Noblesse de la Grande Bretagne, tres-genereuse & tres-magnanime, ces miennes concep∣tions que i'ay enfantées en son pais. Elles vous apartiennent donc, Monsieur, & par ce moyen ce petit Liure, vous est dedié aussi & consacré, lequel ie vous ay voulu donner de ma main, pour imprimer & grauer mon nom, comme estant estranger, en vostre memoire, & afin que me recognoissiez cy apres pour,

