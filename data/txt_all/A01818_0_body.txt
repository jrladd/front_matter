




QVOTIES mihi in mentem re∣deunt,
redeunt autem mul∣toties
crebra illa ea{que} aurea tua
hortamina, quibus veluti frigi∣dâ
suffusâ mihi puero in literarū
stadio currenti animos feceras:
toties (vir ornatissime) me aere
tuo ita obrutum sentio, vt non
facultas modò, sed & spes omnis nomen meum ex∣pungendi
de tabulis tuis praecîdi videatur. Novae sci∣licet
mihi impetrandae sunt tabulae, nam de sorte ac∣ceptâ
jacta est alea; & ita jacta vt nec reliquum mihi
sit quo foeneralia sim soluendo; nisi numismata haec,
quae & antiqua sunt & plumbea (id est) Antiquitates
has, in quibus vereor ne me reperias hominem (vt cū
Terētio loquar) plumbeum: sed fas sit addere (ex eodē
Terentio) antiquae fidei; foeneraliorum vice accepe∣ris.
At quid tibi cum foeneratione? Vtpote qui foe∣nerari

beneficium non soles, sed illud pulchrè foenera∣tum
putes quo qui accepit rectè vtitur: & quid mihi
cum solutione? Qui scilicet putare debeo me novum
beneficium accepisse, si hoc nostrum officium boni
consulas: me devinctiorem tibi factum, si dignaberis
tuo nomine (tanquam insigni aliqua gemma) ornare
hoc meum opusculum, quo nomine non me solùm,
sed inventutem omnem (nempe antiquitatum studio∣sam)
plenius tibi demerêberis; mihi si quid gratiarum
à candido lectore, lectori si quid vtilitatis ex nostris lu∣cubrationibus
accrescat: hoc ille, illud ego, tibi vni ac∣ceptum
feramus necesse est: nec enim quod res est
diffitebor, nisi quòd ardenter cuperem insopitam no∣stram
tui recordationem notam facere, nostrae certè
antiquirates adhùc sopitae & ignotae jacuissent, nec
extra privatos parietes subreptitassent. Deus Opt.
Max. dignitatem tuam quàm diutissimè servet inco∣lumem.
Datum Abingdoniae decimo calend. Aprilis.
Anno. 1613.

