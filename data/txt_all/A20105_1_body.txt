



MADAMOISELLE, il y a tantost vn an, que par vo∣stre expres cōmandement, estāt a Oxford auec Mon∣sieur R. Wenman vostre fils aisné, & Messieurs ses freres, ie fei le Recueil de ce Tresor de Sentences, que ie vous donnay pour Estreines au premier iour de l'An. Vous luy feistes, de vostre grace, vn si fauo∣rable accueil, qu'il n'a voulu sortir en lumiere soubs autre Nom, & protection que la vostre, s'as∣surant qu'il ne manquera point de faueur ailleurs, si vous daignez estre sa Marraine. S'il aduient que ie sois si heureux qu'il proffite à quelques vns, c'est vous que l'on en doibt remercier. Car tout ainsi que ie ne le fei que pour vous obeir, aussi ne voit
 ille ionr que pour seruir à la face de tout le mon∣de d'vne generale Action de graces, que ie vous fay des biens, que de vostre seule liberalité i'ay diuer∣ses fois receu de vous, lors que i'auois cest honneur d'Instruire la langue Françoyse à Madamoiselle E. Wenman, & Madamoiselle L. Cressey vos filles, qui imitans les vestiges glorieux de vos rares ver∣tus, donnent esperance a vn chacun d'estre vn iour du nombre de celles, qui tiennent le premier rang, non seulement en beauté, mais aussi en honneur. Et combien que ce soit vne bien petite recompen∣se, pour vne si grande debte, neantmoins i'ayme mieux estre estimé vous demeurer tousiours re∣deuable, auec vne liberale confession de n'estre suffisant a vous payer, qu'ingrat faisant banque∣route à mō deuoir, & ne mefforçant à vous satisfai∣re, sinon en tout ce que ie doibs, pour le moins en tout ce que ie puis. La benigne & gracieuse bon∣té de nature qui vous accompagne, & qui comme vn Soleil dōne lumiere à toutes les autres belles & heroïques vertus qui vous sent domestiques, & que vous auez tiré du Tres-ancien & Tres-noble sang des Seigneurs de la Warre, dont vous auez pris vo∣stre heureuse naisance, m'asseure que ce mien essay ne vous sera des-agreable, & que vous aurez plus des-gard a la sincere affection dont il depart qui est infinie, que non pas à sa petitesse, qui veritable∣ment seroit du tout indigne de porter vostre li∣urée, si vous mesmes ne l'en rendez digne. Il la
 porte neantmoins pour inciter les plus Doctes a a vous dedier leurs Escrits, afin que par la faueur que vous faictes au Muses, vostre Nom glorieux se puisse lire par la posterite, au front gracieux de leurs oeuures immortelles: & a m'ayder a vous rendre graces des plaisirs, que vous m'auez desia faicts, & de ceux qu'a mon exemple ils receuront de vostre accoustumée faueur. Et en ceste deuo∣tion ie prieray Dieu.
MAdamoiselle vous donner tres-longue & heureuse vie. 
De Londres ce 11. d'Aoust. 1592.

