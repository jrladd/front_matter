



CVi potius liber iste dicari ve∣lit, vel ego debeam dedicare quam Honori tuo (vir om∣nibus nominibus Honoran∣de) deliberanti diu & mul∣tum cogitanti, plane non oc∣currebat. Etenim cum Phi∣losophia ipsa inculta prorsus sit, & ab omnibus neglecta fere, tum si à pleris{que} vt horrida conspuatur, non est sane mirandum: Quo magis veteri quidem debet, ne

temere cuivis sese offerat, ne forte in eos incidisse vi∣deatur, qui cuticulam curantes ipsi, nihil admirantur vltra cutem; quorum oculis nihil placet, nisi quod ex∣terna specie, & lineamentorum harmonia se commen∣det; quorum aures omnia respuunt, nisi quae cum vo∣luptate quadam influunt: quod si contingat, quomodo non contemptui apud omnes esset liber is, qui apud eum ipsum quem patronum sibi delegit potissimum, sordescat? Quod si ioculare quiddam & molliusculum in publicum proferendum statuerem, quod voluptate nescio qua, mentes hominum titillaret tantum,
Introrsum turpe & speciosum pelle decora,
(Vt inquit Poeta) non deesset hercle, qui
Fautor vtro{que} meum laudaret pollice ludum,
Nec certe
—Nauibus at{que}
Quadrigs peterem.—
Mihi patronum aliquem
Quoi donem lepidum nouum libellum.
Opprimerer eorum multitudine credo, qui occurre∣rent mihi naenijs hisce patrocinaturi: Cum autem res serias tantum tractet author hic noster, id{que} serio; quae tantum ijs arrident, quibus leuiora illa arrident mi∣nus; tum eos qui subtiliori quodam oculo, & men∣tis, acie, venustatem Philosophiae illam intueri pos∣sunt, (quae si corporeis oculis cerneretur, mirabiles a∣mores excitaret sui) nescio quod fatum contraxit in compendium. Et certe quamuis eorum numerus tan∣tus esset at{que} talis, quorum in sinum hic noster posset tuto Conuolare, vt delectus ipse delectum fere tolle∣ret, nescio tamen an cuiquam ex omnibus deberi se

magis agnosceret, quàm Honorituo, qui cum in eam opinionem iam diu veneris, vt inter prudentissimos, & virtute quam maxime excultos, principatum quen∣dam tenere videaris; tum etiam ita ad certam autho∣ris huius normam vitam direxisse, & momenta offi∣ciorum ea perpendisse videris omnia, quae ab ipso in a∣piente requiruntur; vt si in eadem tempora incidisses, ille ne praecepta ad exemplum tuum, an tu vitam ad ipsius praecepta conformâis, esset vehementer du∣bitandum. Qua de causa quidem, in spem maximam venit, aditum ipsi apud te patere; quôd ea afferat po∣tissimum, quae si tibi placeant, (quod non desperat) nemini quidem à tuae vitae ratione non alienissimo, po∣terint displicere.
Quid quod & eum sibi Patronum deligendum censet, qui ipsa authoritate possit eam ab aliorum in∣iurijs vindicare! quod cum ita sit, nullius quidem in∣iurijs in eo locus erit, quamdiu totus ipsi apud te sue∣rit, cuius potentia, & authoritas, cum sit maxima, ta∣lem tamen intuemur, vt maiorem indies & auctiorem fieri velimus omnes, qui videmus.
Inter Ajacem, & Vlyssem, litem nonnullam apud Poetas legimus interiectam de Achillis armatura quon∣dam, vter indueretur ipsa; de facto non disputo. Poetarum mens ea fuit, vt cum prudentia polleret al∣ter & concilio; lacertis alter at{que} robore; apud quem tandem armorum eorum ius resideret, eumne qui pru∣dentissime ijs vti posset, an qui robusissime eluceret: quod si ex iure manu consertum vocaret authoritas sa∣pientiam, & sapientia authoritatem, ad quem tandem Senecae nostri patrocinium aequius pertineret, haud es∣set difficile quidem ad iudicandum. Tu vero vir Ho∣norande

cum tanta sis sapientia, vt ab authoritate quan∣tumuis maxima vinci non possit, & authoritatem tan∣tam nactus es, vt ne sapientiae tuae quamuis eximiae & illustri velit loco cedere, facilè controuersiam anc om∣nem dirimes; in quo cum vtrae{que} summae de paritate contendant ad quem patronum potius accurret, quam ad te, qui & propter sapientiam singularem optimè consultum voles libro non insipientissimo, & propter egregiam authoritatem effectum dabis, libro malè ne consulatur (dico confidenter) egregio.
Ad me vero quod attinet (Illustrissime Moecen.) cum multa alia perpulerint, vt te potissimum seligerem sub cuius nomine prodeat hic labor in Seneca transfere∣do meus, tumista inprimis quae dicturus sum. Nem∣pe vt ad senem ille de senectute senex, & amicissimus, scripsit ad amicum de amicitia, ita & ego (illud sileo quod quam vellem vt possem attexere) Philosophiae libros hos (quam sapientiam dixere veteres) ad te sa∣pientissimum & Philosophorum Oxonij studentium omnium Patronum primarium inprimis statui dedi∣candum. Quo quidem in loco non possum illius non meminisse, (quod praetermitti sine scelere nefario non potest) quod{que} grauissimi est instar argumenti, cur tibi vel soli, vel certe potissimum omnium nostrûm qui Oxonienses audimus in gratae mentis testimo∣nium, labores & studia inseruiant; qud per te effe∣ctum est fere, vt studijs nostris ibi locus sit, vbi cum flo∣ruere maxime, tum maxime eiecta inde voluissent ij, qui minime debuissent: per te vero iam effectum id videmus, vt qui fontes illos limpidissimos conturba∣runt, quo minus haustus inde puriores essent, iam tandem aduersum Musarum Alumnos vtcumque

coaxant fortasse, tantum tamen coaxare possint.
De hoc autem ni grati simus omnes, omnium erimus ingratissimi. Quin quod magis me ipsum spectat, illud Cardinale quiddam est, quod cum beneuolentiae erga me tuae vestigia semper vidi non leuiter impressa, mihi nun quam satisfacio ipsi, priusquam tibi (non di∣cam satisfaciam de animo erga me tuo) at agnoscam certe quantis nominibus obstrictum me & obaeratum sentiam: quin attexo, ideo tibi lubens dico, quod cum mihi beneuolus semper extiteris, tunc etiam & ab ijs qui ex me emanârunt vtcumque, animo esse non po∣teris alieno.
Hac spe fretus (Honorande Maecenas) hosce me∣os labores, quales, quales tibi trado in manus, quos ae∣qui si consulas, conditione haudquaquam iniqua susceptos existimauero: Deumque rogabo Opt. Max. vt tamdiu nobis te conser∣uatum volet, quam-diu te virtutum tuarum minime poeni∣tebit.

