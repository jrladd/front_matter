


CVM amplissimo ac no∣bilissimo Clero Gallicano nos plurimum debere, & agnoscamus ingenue & perlibenter praedicemus, quod nos Anglos (patria quidem religionis Catho∣licae ergò pulsos, & eiusdem defendendae causa I arisus collectos) annua sua pensione subleuare atque cohonestare vóluerint; tum vestram certe illustriss. dignitatem [quae summum inter illos locum merito iure obtinet] singulari quadam beneuolentia complecti, eximio etiam honore prosequi, quam aequissimum esse censent omnes.

Hinc factum est, vt interim dum opus La∣tinè elaboratum paremus (quod omnibus quoquo modo possit inseruire) libellum hunc Anglicana lingua conscriptum, Celsitudini vestrae dedica∣rem; quo appareret nos tempus non conterere otio, sed aliquid in singulos dies meditari, quod publicum Catholicae Ecclesiae bonum promoueat. Si vero initium a charissima nobis patria duca∣mus, quo & parentibus simul prodesse poteri∣mus, nemo aequus rerum aestimator [vti spera∣mus] id aegrè feret: nec vulgarem (certescio) Galliae vestrae afferret vel voluptate, veletiam commoditatem, si Anglia nostra ad Catholicam religionem, dei praepotentis gratia reduceretur.
Praeterea, praecipuus huius libelli scopus hic est, summi Pontificis & Sacrosanctae Romanae Ec∣clesiae integritatem, dignitatem, auctoritatem a maleuolis aduersariorum calumnijs & obtre∣ctationibus non tueri modo & conseruare, sed eandem etiam nonnullis, è sacris literis & san∣ctorum patrum monumentis petitis argumentis, illustrare atque propugnare: cui igitur potius o∣puscalum hoc inscribendum fuit, quam eiusdem S. R. E. lumini splendissimo, firmissimoque columini? qui Illustrissimum esse Cardinalem (quae in ecclesia clarissima est dignitas) pro paruo ducere possit, cum celeberrimi, sanctissimi, & totius orbis terrarum supremi illius Senatus, pri∣mum etiam locum obtineat Decanus dignissi∣mus.
 Nec Christianissimi tantum ac amplissimi Galliarum regni, in Romana curia Protector iamdiu extitit potentissimus; sed & in summi Apostolicae sedis cum florentiss. Venetorum sta∣tu difficultatibus, mediator adfuit summus, & veluti moderator gratiosissimus. Adeo vt Ca∣tholici omnes non minus fere Illustrissimae D. vestrae debeant, quod ingruens illud bellum, Rei∣pub. Christianae periculosissimum sapienter auer∣terit, quam quod ad obtinendum totius Ecclesiae Primatum, Sanctissimum Dominum nostrum Paulum Papam quintum, (primo illo honoris gradu vtique dignissimum) praecipuè adiuue∣rit. Si igitur aliquid summi Pontificis principa∣tu dignum mea quam exilis industria elaborare possit [quod sentio quam sit exiguum] dignio∣rem cui illud dicaretur, D. vestra Illustrissima reperirem neminem.
Huc accedit quod Diaecesi Rhotomagensi (no∣bis proximae,) sacrosanctus praesis Archiepisco∣pus, & in altissimo illo munere administrando tam multa adeo praeclarè gesseris, vt nostros & oculos & animos ad Illustrissimam D. vestram suspiciendam colendamque attraxerint. Egregiā vestram in templa, aliaque pia & loca, & ope∣ra magnificentiam, tacitus praeteribo, quia ad maiora quae disciplinam Ecclesiasticam propius spectant, festino.
Salutem populi ex sacerdotum honestate,
 scientia & industria dependere plurimum, nemo est qui nescit. Quam ob causam semmarium ve∣stris fundastis sumptibus, in quo melioris notae ac indolis iuuenes, ad diuinarum rerum cogni∣tionem, & morum probitatem recte instituan∣tur, vt boni effecti pastores, commissum sibi gregem in via mandatorum dei, ad gloriosissimū caelorum regnum faeliciter perducant.
Insuper cum venerabiles ac pios congregatio∣nis Oratorij patres spiritu imprimis feruere, & oratione pollere animaduerteritis, domicilium illis perquàm commodum in Diaecesi vestra col∣locastis; quo doctrinae lumine & vitae exemplo, tam eos qui in virtutum stadio decurrunt, vt vehementius currant, incitarent, quam vt illos qui haereticorum retibus irretiti, de via veritatis aberrant, ad Catholicae Ecclesiae caulas, suis hu∣meris reportarent.
Nec his solum qui in communi vitae genere deo deseruiunt, consuluisse, singulari vestrae charita∣ti satis fuit, nisi monasterium etiam dotaret, in quod sanctissimae virgines (quae crucem Christi mundi delitijs anteponentes) sese è mari hoc pro∣celloso quasi in tranquillum portum reciperent, vt liberiùs & pleniùs sponso suo caelesti vacare, & pro huius miserrimi saeculi peccatis, ardentiùs interpellare possent.
Cum & his qui in saeculo, & illis quae in Claustro sanctè viuere studēt, a prudente vestra
 pietate adeo affluenter prouisum sit, an hic tan∣dem fuit vigilantissimae vestrae curae pastoralis finis? Minime vero. Etenim cum hinc ob consi∣lij maturitatem, & longam maximarum rerum experientiam prope Regem ad maxima Reipub. negotia peragenda sedere compellimini, illinc ve∣ro propter senilem infirmitatem, amplissimam vestram prouinciam peragrare, & quomodo se quisque suo in munere gerat, perlustrare non pos∣setis, adiutorem vobis elegistis nobilissimum Dominum, D. Franciscum de Harlay, virum omnium virtutum laude florentem: qui ex illu∣stri ortus familia, inter magnates sanè, si voluis∣set, splēdide viuere potuisset: sed ab ineunte aetate saeculi pompis nuncium remittens, in altissima∣rum rerum contemplationem, mentem suam tan∣to studio, tantaque ingenij foelicitate intendit, vt non in Latinis modo & Graecis literis, sed & in omni scientiarum genere, tam miros breui tem∣pore fecerit progressus, vt inter grauissimos Theologos Parisienses iuuenis summa cum laude professus sit: qui rerum etiam occultarum cogni∣tioni raram quandam prudentiam coniungens, ad res magnas & sacras eximiè gerendas admo∣dum habeatur idoneus. Hic talis ac tantus iuue∣nis vestram sustinens personam, ac grauiore ve∣stro illustratus consilio, gregem vestum vigi∣lantissimè inspiciet, & omnia quae ab boni Pon∣tificis
 munus spectare intelligit, prudentissime administrabit.
Quum igitur prouinciam nobis proximam, ab Illustrissima D. vestra adeo omni ex parte excel∣lenter gubernari perspexerimus, mirum videri non debet si nos, qui omni proprij Episcopi auxilio penitus destituimur, ad tanti Archiepiscopi pa∣trocinium confugiamus. Itaque humillimè ab Il∣lustrissima vestra Amplitudine petimus, vt in suam nos clientelam benigne admittere; & li∣bellum hunc, perpetui nostri erga Illustrissimam D. vestram obsequij, quasi arrhabonem recipere dignetur. Deumque Opt. Max. quotidie rogabi∣mus, vt Illustrissimam D. vestram ecclesiae suae quam diutissime incolumem conseruet.
Parisiis xxi. Nouembris, Anno Domini 1614.
