



NOn est instituti mei (Reverende Professor) quorumcun{que} oblo∣cutorum exceptionibus, in quas praefatio haec incursura sit, obviàm ire: mihi abundè satisfactum erit, si ea, quae ad haec impulerunt, pietati Tuae brevi∣tèr exposuero. Inter alia, quae filius charissimus, & nunquam satis lugendus, mecum nuncupa∣toriè reliquit; hoc unicum praecipuè in votis habuit, ut siquid Theseos, vel Concionis hujus Typis mandaretur, sub Tui nominis Auspicio in lucem prodiret. Huic fidei-commisso eô li∣bentiùs morem gessi, quô singularem erga Te observantiam testatam facerem, & aliquantulum pro eximia Tua in illum benevolentia gratitudi∣nis  exhiberem. Alio insuper jure Exer∣citationes hae patrocinium Tuum ambiunt, ut∣potè authoritate Tuâ, Tuóque consilio initae, &
 peractae. Lege cautum est, Liberos Filii, licèt e∣mancipati, si decesserit, in avi potestatem incidere. Hoc ipso nomine Authorem astrictum tenuisti: nè graveris filii Tui Posthumum, patrêque or∣batum in legitimam tutelam accipere. Dum e∣go luctu & maestitiâ penè obrutus effundam vo∣ta, ut Deus gratiae gratiâ Te ditatum augeat provehátque, ut Ecclesiam, Collegium, & Ca∣thedram ornare pergas diutissimé.

