


BIbliothecam libris omne genus refertam quis sacrae Theo∣logiae studiosus non ex animo desiderat, per quam do∣ctissimorum interpretum chorum de omnibus arduis re∣gni Dei indies consulat? Sed, proh dolor, apud pluri∣mos hi ità vilipenduntur, ut cum Poeta dicam, Con∣temptaeque jacent, & sine luce faces; & suo quisque sensu abundat, verus sitne an erroneus. Et si qui adhuc sint, qui haec lu∣mina mundi non pretio habent, tantâ pecuniae penuriâ laborant, ut pro centum libris, quas in emendis libris multifariâ eruditione refertis quon∣dam conferre solebant, vix centum solidi nunc suppetant, Gratum igi∣tur vohis verè  sit hoc opus in tota sacra Biblia, licèt per me indignissimum vestrûm, & ferè inter vos anonymum compo∣situm, & per longum temporis tractum completum. Et ut August. de libris Sybillarum mysteria Evangelii Jesu Christi clarissimè decantan∣tibus dixit, Comparate vobis libros Sybillarum: sic mihi liceat vos affa∣ri, Comparate vobis libros Patrum Sanctorum, Neotericorum, & Rabbi∣norum in hoc uno contextos ad majorem & citiorem illuminationem uni∣uscujusque vestrûm in veritate Dei, ut omnes eadem sentiamus & docea∣mus in Ecclesia Christi ad unitatem tam desiderabilem in eadem conser∣vandam, & populum ejus à fluctuando in varias opiniones, ut exinde major gloria utrique resultet, ad extraneorum conversionem & salu∣tem aeternam, quod Deus faxit.

