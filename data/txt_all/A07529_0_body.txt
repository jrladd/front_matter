



PApistomastix iste meus, me penè in∣uito & reluctante, se offert patrocinio vestro, nam cùm probè conscius sine meae tenuitatis, nolui proprio iudicio tanquàm sorex perire, verùm cùm ex aduerso intelligam vos, tanquàm a∣pes bonarum artium, aculeos graui∣tatis clementiae melle temperatos ge∣stare: appareat per me licet, & se velo vestrae humanitatis operiat, ne minorem curam religionis, quàm famae & existimationis habuisse videar. Missus est ad me Dialogus iste ab alumno veteri collegij vestri, cuius nomen ar∣genteo poculo incisum apud vos manet, nec id modò, sed ab eo∣dem etiam sum rogatus vt futilibus argutijs personati nescio cu∣ius Papistae responderem. Ideo{que} adhibui eam, quam in aduersa valetudine potui, diligentiam; vt manus remissas, & soluta ge∣nua erigerem, & rectas orbitas facerem pedibus eius, ne claudus deflecteret de via, sed sanaretur potiùs, Si mihi quo{que}, in hac lu∣cta, manus, pedes, & genua defuisse videantur, vestrae humani∣tatis erit Mineruae meae, quam Dei prouidentia rusticanam esse voluit, non modò dare, sed alijs etiā, si qui forti iniquiores futuri sunt, veniā extorquere. Aeternus Deus, pater Domini nostri Ie∣su Christi, vos, fratres{que} vestros, quos Academia peperit, ecclesia nutrit innumerabiles, ita fulciat spiritu sancto suo: vt patentes papistarum gulae, occlusae tandem & constrictae, sorbere simul & flare, vorare & vomere nec possint, nec audeant.

