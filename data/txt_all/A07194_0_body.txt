



ANnus iam ferè tertius agitur, ex quo Franciscus Masonus, Sacellanus ve∣ster, ad superos hinc mi∣grauit, superstite relicto huius libri autographo exemplari (cui tum ac∣cesserat propemodum su∣prema manus) dicato, vti par erat, sacratissimo nomini Maiestatis vestrae. Operesanè magni & ponderis & moliminis, nostrsque temporibus, si quod aliud, cumprimis vtile.
Quid enim frequentiùs habent in ore hodierni Romano-Catholici, aut crepant vociferantiùs, quàm haereticis (sic enim indigitare placuit con∣stantissimos puritatis antiquissimae professores E∣uangelicos) Episcopos esse nullos, aut saltem non

legitimè & canonicè consecratos? propterea nullos Presbyteros, aut Operarios in messe Domini; nullam proinde Ecclesiam, extra quam nulla sa∣lus. Quâ quidem calumniâ aemulos se profitentur illius , qui (os impurum) conuitijs exer∣citum Domini onerâsse dicitur, 1. Sam. 17. 26. Nobis autem, vt nunc sunt homines, meliora vel sperare quî licet? Cum illis enim res est, quibus veri∣dissimillimae in nos calumniae piae fraudes sunt, & misericordiae censentur opera, quae acerbissima ediderunt in Orthodoxos monumenta (testatur sacra, vt appellant, domus Inquisitionis) plus∣quam Ethnicae crudelitatis. Creuit Roma vetusLiu. lib. 1. Albae ruinis, lanienis recentior, exigui Ouilis Jesu Christi.
Ac quò vehementiùs in Protestantes odium concitent, quae figmenta non sunt commenti non∣nulli asseclae Romani Pontificis, Kellisonus, Champnaeus, Norrisius, Fitz-Simon, Eudae∣mon (veriùs Cacodaemon) Iohannes, & bala∣trones idgenus alij? Qui, vt Parasitus ille Te∣rentianus, imperârunt sibi omnia assentari: eóque id commodiùs sibi facere videntur, quò impotentiùs debacchantur in Ecclesias Reformatas huiusce temporis, quó{que} turpioribus reuerendiss. Praelatos, Pastores & Ministros nostros maledictis proscin∣dunt. Quid enim sibi vult saepè saepiúsque decan∣tata, sed fundamento prorsus nullo subnixa fabula de consecratione Reuerendissimi, & nunquam sa∣tis

laudati viri, Domini Mathaei, Archiepiscopi Cantuariensis, aliorúmque, in oenopolio Londinensi, ad insigne capitis Manni, in platea vocata Cheapeside? Quam toties retulerunt ingenioissi∣mi sequaces Mendaciorum patris, & architecti Diaboli, vt quod diuulgatum fuerat initio, tantum∣modò vt▪ fucus fieret imperitae plebeculae, tandem obrepserit ipsis autoribus totius fraudis, & apud reliquos Pontificios, praesertim Exteros, historiae fidem obtinuerit. Sic animus paratus ad sentien∣dum & loquendum malè de aduersarijs, nusquam non inuenit materiem.
Istiusmodi nugas, similés{que} quamplurimos in reli∣gionis veros Reformatores, ab impostoribus Ponti∣ficijs consutos dolos plurimis, & solidissimis dissipa∣uit & difflauit argumentis hoc elaboratissimè lucu∣bratum Masoni opus de Ministerio Anglicano. Ex quo liquidò apparebit, nullos vnquam, vbi vbi gentium, vllius Ecclesiae Episcopos & Mini∣stros magis Canonico & solenni ritu, dque perpe∣tuò, consecratos, & ordinatos fuisse, quàm Anglica∣nos nostros, ex quo tempore pseudo-Catholicis exu∣lâsse vera apud nos consecratio, & ordinatio visa est. Hic scopus, haec meta totius operis. Jncidunt ta∣men subinde, vt inter disputandum ferè fit, aliae non∣nullae inter nos & Romanenses controuersae theses, de Primatu sedis Romanae, de Regum in ecclesia∣sticis causis autoritate, de Religionis antiquitate in hoc Regno, de Missae Sacrificio, &c. quas tam enu∣cleatè

candidéque pertractat & discutit, vt om∣nes, quotquot sunt perlecturi, non iniqui rerum aesti∣matores, aduersariorum fraudes penitus auersari, & pedibus ire in Masoni sententiam necesse sit.
Cui verò potiùs oportuit opus nuncupari, quo vo∣catio Ministerij Anglicani solidissimè propugna∣tur, quàm, qui constantissimus semper eiusdem Cleri, & sapientissimus defensor & patronus extitit, Se∣renissimo Jacobo. Accipias igitur (Regum omnium literatissime, & sapientissime) munus hoc posthu∣mum laetâ fronte; & vt omnes, quotquot vnquam fuerunt, monarchas longa & numerosa Regum se∣rie & prosapia superas (quis enim, in tanto splen∣dore sanguinis, tot Maiorum indubitatas imagines ciêre potest) sic protegas, & defendas Praelatos, & Ministros Ecclesiae Dei (cui gubernandae, ad maximum incrementum foelicitatis nostrae, praefice∣ris) qui ab ipsis Apostolis, successionibus haud inter∣ruptis, originem trahunt, ni Consecrationes & Or∣dinationes eorum defecerint illis temporibus, de quibus vel dubitare Pontificij nefas arbitrantur.
Deus Opt. Max. Matem. vestram Serenis∣simam, suámque sobolem verè Regiam aeternùm sospitet.

