



CUm aliorum populorum Antiquitates, Vir Ornatissime, summâ cum diligen∣tiâ industriàque memoriae traditas animadverterem; cogitare mecum coepi at∣que animo revolvere, unde nobis acciderit, quòd Scriptores nostri gestis duntaxàt nupe∣ris ac recentioribus intenti exarandis, suas a Guilielmo primo historias ùt pluri∣mum exorsi, vetustos Gentium nostrarum Albionensium Conditores aut leviter tan∣tùm ac perfunctoriè delibaverint, aut peni∣tus insuper habuerint. Mirabar certè quid in nos nostri Majores deliquerant, quidve mali tantoperè commeruerant, ut adeò nos illorum dispuderet; Immo verò nostram ipsorum proterviam vecordiamque potius acriter coarguendam duxi, atque evibran∣dam

esse illam Poetae querimoniam existi∣mavi;
Vixere fortes ante Agamemnona,
Multi, sed omnes illacrymabiles. Hor. Cam. lib. 4.
Urgentur ignotique longâ.
Nocte, carent quia vate sacro.
Cùmque illorum praeclara pro patriâ e∣dita facinora quae bineis ac blattis col∣luctantia in libris M. S. S. adservantur, seriò perpenderem, non potui, mihi tem∣perare, quin irrogato tantis viris contem∣ptui ac neglectui vehementer indolerem; Quippe qui fortitudinis, prudentiae, ac (post susceptam fidem Chistianam) sancti∣tatis respectu, celebrem inter praestantissi∣mos universi Orbis Heroas locum summo sibi jure vendicent. Quicunque autem fe∣rè authores antiquioribus insulae nostrae rebus tractandis aliquantulum immorati sunt, relicto aureo Medio, festnantiùs ad extrema transierunt; dum hi translationem Galfridi monumethensis integram cum omni ejusdem interpolatione ac mendosissimâ chronologiâ, nullâ Romanorum & Anglo∣saxonicorum Scriptorum habitâ ratione ambabus ulnis avidiùs amplexantur; illi contrâ nihil omnio recipientes nisi quod a solis Romanis & Anglossaxonibus prodi∣tum

reperiunt totam Galfridi historiam aecrbiùs reiiciunt, ac principes quos ille o∣scitanter insulae monarchas facit, ne qui∣dem toparchas esse patiuntur; priscosque re∣ges cunctos ipsos etiam Britonem ac Belinum, duoque illa patriae decora & lumina Lucium atque Arturium ex humani generis Albo prorsus explodunt. Et meritò sanè repre∣henditur Monumethensis, a Giraldo Cam∣brensi, Gir. Cambr. Descrip. Cap. 7. Pris. Hist. Brit, Defens Polyd. in Proaemio lib. 2. Angl. Hist. quòd citra exemplaris sui Armori∣cani sententiam, quaedam cerebelli proprii commenta insueret; & a Polydoro, quòd imperatores Romanos & Praefectos pro re∣gibus Posuerit, quanquam per totum Ro∣manae in Albione dominationis spatium haud deessent Reges Britannici qui in ali∣quâ saltem ejus parte regnaverint, ùt in hujusce operis calce liquebit; quorum ille alios ingrato silentio praeterivit, aliorum verò tempora confudit miserè ac conturba∣vit. Caractacum penitus & Galgacum praetermisit quos Scoti suo regum catalogo mox inseruerunt. Fulgentium nullo inter reges loco dignatus, Severum augustum infercit, eique succesorem in hoc regno tribuit silium Basianum, absque ullâ Arge∣tocoxi mentione. Bassianum faedo quidem antichronismo a Carausio caesum narrat, quem tamen ante Diocletiani imperium haudquaquam eme constat. Eundem

Carausium atque Alectum tyrannos, & As∣clepiodotum Praefectum; simili errore, Co∣elum magni Constantini avum in regno praecessisse scribit, quem anno  caepisse omnes consentiunt, quo tempore Galinus imperavit, ac Posthumus & Victorinus tyranni rerum in Gallia & Britanniâ po∣titi sunt. Coeli hujus ex filiâ Gallâ ne∣potem Cunedam (Arturii magni proavum) qui Cambriâ Scotos exulit, nusquam me∣moravit nec Deonotum S. Ursulae patrem in∣ter reges collocavit, pro quious tamen Max∣imum & Gratianum municipem tyrannos substituit. At nostri non est irstituti Gal∣fridum sugillare; quin mediâ postiùs ince∣dens viâ, falsis vera secernere, Britannicos∣que ac Romanos authores inter se confe∣rendo errores Chronologicos emendare, No∣minumque discrepantias quae in diversarum gentium historicis crebrò occurrere solent conciliare, & quae in aliquibus desideran∣tur ex aliis supplere, quàm commodissimè potui conatus sum. Ipsa ubique ferè omnium quos citavi Authorum verba quo cumulatior nostro accederet tractatui au∣thoritas, sine ullâ vel exiguissimà Phraseos im∣mutatione exhibui. Regum quoque Pictico∣rum seriem circa quos vacillare nimiùm visae hactenus sunt historiae Albionenses, ex tri∣bus Joannis Fordoni Scoti chronici exem∣plaribus

M. S S. fedulò collatis deprompsi, quae in Collegii Corp: Christ: Cantabrig: ac Domini Joannis Cottoni & Magistri Ricardi Smithii bibliothecis instructissimis consului. In supputando quod a creatione ad Diluvium juxta Septuaginta interpretes ef∣fluxit spatio, Cl. Isaaci Vossii rationes me secutum esse fateor, quamvis ut sexennio pro∣ductiorem Alexandrini Codicis & Julii Africani calculum, Eupolemo & Philoni congruentem magis amplectar, annumque mundi 2262. Cataclysmo assignem, secun∣dae cogitationes inclinant. Africam Tar∣gumistarum Cyrenaicamesse censui, quae si minus placuerit interpretatio, dispiciant eruditi, num totus ille terrarum tractus ab Aegypto ad mare Atlanticum protensus, sub Africae nomine ibi intelligendus fuerit; in quâ prater Cyrenaicum Battiadarum Prineipatum, Atlas Hesperusque Promethei fratres Iapeto orti. Atlantidarum & Hes∣peridûm imperia condiderunt; ac demum Vandali Iapeto itidem prognati sub rege Genserico, regnum, Targumistarum tempo∣re florentissimum fundârunt; cujus etiam pars haud exigua, nimirum Tingitana, Hispanicis, adeòque Europaeis, Provinciis accensebatur. Quod autem Scioli quidam extranei non Gentem nos, sed Gentium va∣riarum colluviem ac farraginem esse bla∣terant,

calumniam tam insulsam ineptam∣que detergere, Populosque cunctos insulam nostram incolentes, unâ eâdemque, scilicet Gomeri Iopetidae stirpe, satos esse ostende∣re sategi; qui successiuè, Divino ita dispo∣nente Numine, in ultimam hanc Europae plagam penetrârunt atque istic coaluerunt, quod etiam ipsum progenitores nostri haud temerè sed divinitus datum praesignificasse nomen jure credimus; Hebraicum enim Gomeri nomen Latini Finientem inter∣pretantur, quippe cui extremi Orbis fines debebantur. Porro qui nobis illud vertunt probro, viderint velim, annon de aliis ve∣riùs nationibus idem occinere queant. Nonne Celtarum, Phocaeepsinm, Roman∣norum, Britonum, Gothorum, Bur∣gundionum & Francorum soboles sunt Galli moderni; nonne Iberorum, Libyum, Phae∣nicum Romanorum, Gothorum, Vanda∣lorum, Suevorum & Alanorum Hispani; Graecorum, Lydorum, Trojanorum, He∣notorum, Herulorum, Gothorum, & Lon∣gobardorum Itali; Paeonum sive Panno∣num, Herulorum, Rugorum, Turcilingo∣rum, Gepidarum, Longobardorum, Hun∣norum & avarium Hungari? Longum esset omnes percurrere sed haec impraesentiarum quae obiter dicta sunt sufficiant, unde satis, opinor, liquidò constabit, gentes alias nihi∣lo

magis simplices, puras atque impormist∣as esse quam nostrates. Arduam profectò difficilemque me suscepisse provinciam, ac periculosae plenum opus aleae, isthâc praeser∣tim criticâ quâ nos aetate vivimus, jamdudum habui persuasum. Quum itaque patronum undique circumspicerem cujus ope ac praesi∣dio tutus adversantium ce nsuras valerem eluctari, ad te Egregium Legis Jurisque Decus Atque ornamentum, Insontiumque Patronum integerrimum, Nobilissimorum Montacutiorum Baronum Filium Fratrem∣que ornatissimum confugere decrevi. Ve∣ster insigni generis claritati ac splendori su∣peradditus pectoris candor, & bonarum li∣terarum amor cultusque egregius, spectata in omnifariâ eruditione praestantia, atque eximia in me meosque benignitas, eos pavi∣tanti animos addiderunt, ut vestro nomini haec nostra qualiacunque tentamina nuncu∣pare auderem. Quaesi aequi bonique con∣sulere dignaberis, majus quod volvo opus, uberiore cum alacritate pergam contexere; ac principum nostrorum omnium ab Hen∣gisto, primo Anglorum in Britanniâ rege, hi∣storiam, Britannicis, Scoticis, Anglosaxoni∣cis, Hibernicis, exoticisque authoribus in∣ter se diligenter collatis, usque ad Guili∣elmum primum fusiùs pleniùsque concin∣nare; atque inde ad Serenissimae Domini No∣stri

Caroli secundi Majestatis tempora perducere conabor. Intereà veró ne ulteri∣us molestâ nostrâ prolixitate a vestris gran∣dioris momenti negotiis distinearis, tan∣dem praefationi modum statuens; ut diu te incolumem nobisque faventem Deus Optimus Maximus custodiat, obnixè precatur,

