



PLaeri{que} omnes (Rex max∣ime, Rex optime) te vt Regem colunt, ego te vt regno dignissimum. Si quandò menti obuersa∣ris meae, simul quo te sa∣lutem, id Maronis occurrit.
Nulla meis sine te quaeretur gloria rebus
Seupacem seu bella geram, tibi maxima rerum
Verborúm{que} fides.
Quantùm aequitate in regnis temperan∣dis, tantùm ingenij acumine, dicendi lepo∣re, arcanorum scientiâ, & praesentium opi∣nionem, & superiorum gloriam vicisti.
Cui ergo Phaebaeum hoc duellum aptiùs quàm tuae Majestati sacrabitur? tuorum est

subditorum, tuorum famulorum, non pari fide tuorum. Fidem erga te meam, priua∣bo hìc potùs debito testimonio (vt de se Tullius) quàm id cum mea laude commu∣nicem. At pessimè dispeream nî optimè probuero antagonistam Buchananum, im∣pietatem in Deum, perfidiam in Principem, tyraunidem in Musas exercuisse, quantum∣uis ab impuro puritanorum caetu laudibus ad caelos eratur. Impietatis notam an de∣clinabit, qui Baccho priscorum ritu seriò sacrificium bulit? Qui Ronae insulae cul∣tores describens, homines appellat rudes ac omnis propè religionis expertes: eiusmodi tamen solos esle illos censet, solos (inquam) quibus nec aliud quid quam, praeterquàm quod suae conditionis commoditatem non intelligant, ad summā faelicitatem deesse vi∣deatur? Piusne an impius iste qui in homi∣nib{us} omnis propè religionis expertib{us}, ijs{que} solis, summam faelicitatem collocaui? Num Christicola probus, qui concionatorem fa∣miliare ientaculum pro sacramento, ex im∣prouiso vsurpantem collaudauit? An Prin∣cipi fidus, qui Reginam insontem optimè

de se meritam, tot mendacijs, tot calumnijs insectas, Reges deponendos, plectendos, necā o populo substernit? Innumera hūc spectanti maioris otij, grauioris negotij, empori, & volumini oportuniori seruanda paeereo, solā j is poësin suo saeculo ma∣gi habitam nunc attingam. Vna centesimi quart Psalmi poëtica paraphrasis, ornatis∣sima poëmatum Buchanani temerè hacte∣nù idicata est. Verùm si elegantiae poëticae regulis, non imperitorum opinionibus nitē∣dum, licet nominati carminis materies le∣ctissima sit, ipsum tamen carmen non vs{que} adeò politum esse, adnitar demōstrare. Ad neglectae poëseos cultum, nescio quo fato Dij superi, quo consilio homines, altiora moliencem reuocârunt. Postulatus num re∣citatum Buchanani poëma incomparabile arbitrarer; vbi negaslem, incomparabilis quidam Buchanani admirator & buccina∣tor, vt publicis certaminum praemijs qua∣lemcun{que} famam mihi partam & mihi spre∣ā, non suis sed alienis viribus imminueret, statim proposi o pretio: deposito pignore, praefixo die, exhibitâ chartâ, parato calamo,

me ad fidem, ad syngraphum, ad certamen cum Buchanano, nihil minùs cogitantē pro∣uocauit. Quod equidem eò suscepi luben∣tiùs, quò ardentiùs, perniciosam multorum opinionem, Buchananum historiae veritate & scribendi nitore, cunctis praecellere, non solùm viuis sed etiam mortuis inuidendo existimantium, cunctorum animis extirpa∣tam cupiebam. Mihi praetereà gaudebam, tàm praeclaram occasionem oblatam, quâ ad intermissa poëseos studia recolenda tan∣dèm aliquandò adstringerer. Vt olìm pue∣ro mihi apud Majestatē tuam & apud pro∣pinquos Musae gratiolam conciliârunt; vt{que} ad honorem solennem mihi peregrè per inuidorum,
——Medias acies, mediós{que} per ignes
Inuenere viam:—————
Ità si fors iuuerit, posse modò lauream au∣gere conijciens, mecū tacitus concinebam.
———Possit quid viuida virtus
Experiare licet, non longè scilicet hostes
Quarendi nobis.—————
Nec longè quo{que} Majestatem Regiam ante datum susceptae velitationis specimē, verbis detinebo.

Ergo Rex serenissime, tàm animo quàm vultu sereno, quâ soles benignitate aucto∣rem, eâdem tibi dicatam hanc luctam con∣templeris.
Vale, flore, viue, Regum Rex optime.

