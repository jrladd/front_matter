



EQVIDEM VIRVM, christianae Religionis hostem non vulgarem, aggressus (viri grauissimi) quos mallem hu∣ius nostri certaminis Iudices constituere, quam vos: qui om∣ni diuinarum scripturarū cog∣nitione praediti estis maximè? Vos inquam incliti huius regni lumina, vtriusque nostrae Aca∣demiae theologos intigerrimos, christianae{que} pietatis alumnos maximè pios. Vos igitur om∣nes inuoco testes fidelissimos, nostrae{que} litis arbitros aequissi∣mos, & in omni difficultate no∣stra, incorruptissimum vestrum Iudicium appello. Vos etenim scitis (vos in∣quam, qui sacra volumina, iam diu cum ingenti foenore triuistis) pugnam hanc nostram esse vtilem, & christianae Reipublicae maximè necessariam. A∣gitur enim de praecipuis christianae Religionis dogmatibus: de praesentia sci∣licet Christi in Caena, & de iugi christianorum sacrificio. Realem, substanti∣alem, & corporalem esse contendit ille: ego non nisi veram, spiritualem, & sa∣cramentalem, probo. Ille scripturarum & antiquorum patrum testimonijs niti∣tur: eisdem ego telis iugulum eius peto. Missam vocat ille Ecclesiae christianae sacrificium: ast ego glorificationem, nominis Dei, per christianorum obedien∣tiam, illud esse assero. Vter rectius de his rebus sentiat, vter probabilius scri∣bat: Vestrum iam esto Iudicium. Scio esse non paucos, qui me temerarium, audacem, petulantem, dixerint: quòd ego tam eruditulus homuncio, tantum virum, tam{que} omnium iudicio eruditissimum, tam petulanter appetere sim ausus. Multos esse me multò doctiores, prudentiores, at{que} longè subtiliores, qui per quindecim iam integros annos, hanc prouintiam suscipere noluerunt: quam ego, nulla doctrina, nulla prudentia, nulla solertia munitus, temere suscipere non vereor. Quibus sic responsum esse velim. Me, nec aduersarij hu∣ius potentiam timere: ne{que} imbecillitatem meam respicere. Tantum in nomine Dei Israelis, eius prelium ineo, eius{que} hostem, populi{que} eius conuitiatorem
 blasphemum, superbum{que} prouocatorem impeto: non dubitans quin sit futu∣rum, vt ille aut palmam porrigat, aut truncus iaceat. Quòd multi magis docti, prudentes & solertes, hactenus cum isto congredi noluerunt, mea nihil refert: non enim metu magis quàm contemptu abstinuisse, mihi videri debeant, quā∣quam sint, qui mihi persuadere sunt conati, bonum esse crabronem non irri∣tare, & rabiosum canem è somno exitare. Esto, sit crabro, sit canis rabidus, & leo rugiens: ego tricipitem illum Cerberum, diu diuinae prouidentiae certitu∣dini horribiliter oblatrantem, per biennium iam silere coegi: & quis est Rhi∣listaeus iste incircumcisus, vt meo calamo non prosternat eum Dominus exer∣cituum? Arrogantiae meae ascribant qui velint, quod ego tam pusillus, hoc tantum facinus aggredior: si abstulerit Dominus opprobrium populi sui, ni∣hil est quòd ego quaeram amplius. Ast vafer est & veterator callidus, & ad om∣nem fallaciam maximè instructus. Sit ita, Ego eius causam ago: qui versutos in versitia sua comprehendere potest & vult. Intrepidè igitur ego, incircumci∣sum hunc Philistaeum, in nomine Dei Israelis oppugno. Ipse enim est qui suae Religionis hostes vniuersos, prosternet, conculcabit, conteret. Vos igitur adeste Iudices aequissimi (estis enim meo Iudicio dignissimi) facite{que} vt vincenti palma porrigatur: & vt Deo optimo maximo, vniuersa gloria tri∣buatur. Valete. Et studiosi studiosis fauete. Ex Aedibus meis in vico australis opificij iuxta Londinum: quarto Iduum Septembris. Anno salutis nostrae. 1569.

