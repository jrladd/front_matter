



SALƲETE Academiae nobilisimae: tu Cantabrigiensis & tu Oxoniensis, sive ma∣vis, tu Oxoniensis & tu Cantabrigiensis Academia (utram ego priùs compellarem vix habeo mecum constitutum; ut qui vos ambas aequali (tamen incredibili) amore prosequor.) Ʋtinam mihi contigisset in alterutrâ vestrûm universitate, literas reconditiores hausisse & imbibisse. Nihilominús, ne subin-video quidem vobis vestram praestantem digni∣tatem, sed vobis vtris{que} ob summam faelicitatem & faecun∣ditatem, summè congratulor. Quippe, vos, ceu  doctorum parentes & procreatrices, (inter innumeros alios) hos quos selegi beatissimae memoriae Theologos peperistis, & in orbis theatrum produxistis; & utrae Athenae fuerint pro∣lis numerositate foeliciores, vix aut ne vix quidem pos∣sim demonstrare. Deus Opt. Max. faxit, ut sine inter∣missione pergatis tales foetus concipere, parturire, edere. Omnipotenti Iehovae vestram foelicitatem penitus ascribite, eum{que} invocate, ut vobis concedatur, in secundum us{que} Domini nostri Iesu Christi adventum (qui in tanta defecti∣one, tepiditate & securitate carnali, non videtur longè abesse) tales filios parere & producere, ut tandem plenari∣am mercedem accipiatis; me autem (quamvis nihil possim vestrae beatitudini adjicere) perpetuum vestrum famulum & precatorem profiteor & spondeo. Ʋalete, vivete, florete.
