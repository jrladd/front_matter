



TRia sunt omnino (ornatis∣sime
vir) quae hominem
perficiunt, eúmque verè
nobilem atque celebrem
reddunt: Quorum primū
in antiquorum rebus ge∣stis
cognoscendis; Secun∣dum
in praesentibus ad
communem omnium vtilitatem referendis; Ter∣tium
in eorum qui venturi sunt commodis procu∣randis,
positū est. Quid enim viro nobili magis con∣uenit,
quàm praeteritas antiqui temporis memorias
animo evoluere; egregia clarissimorum virorum
facinora mente recolere; Rerum publicarum for∣mas,
initia, progressus & status ante oculos ponere;
euentorum causas & effectus notare; illustres hi∣storias
conseruare & è tenebris in lucem educere,
& ea quae cum virtute coniuncta reperiantur, ex
illis elicere, atque ad vitam rectè componendam
referre? Quid porro viri boni officio magis accom∣modum,
quám se totum reipublicae commodis (pro∣priae
vtilitatis emolumentis posthabitis) deuouere;
vniuersam suam industriam, curas & cogitatio∣nes
in bono publico promouendo collocare; in eóque
solo mentem occupatam habere, quo adepto animus

acquiescit nil amplius desiderans? Quid denique
veraenobilitati magis proprium quàm de futuris
bene mereri, posteritati prouidere, ijsque qui non∣dum
nati sunt benefacere? Hinc etenim aeterni
nominis gloria prouenit, Hinc perennis famae ce∣lebritas
oritur, Hinc laudabilis memoriae apud po∣steros
nascitur recordatio. His virtutum orna∣mentis
qui praediti sunt, non solùm, viri boni, sed
etiam verè nobiles censendi sunt: digni sanè
qui à principibus in consilio adhibeantur, rebus ge∣rendis
praeficiantur, & summis honorum titulis
afficiantur. Haec omnia tibi & domestica & haere∣ditaria
exempla sunt (ornatiss. Philippe Sidnaee)
quae in nobilissimo tuo patre, tanquam in speculo
quodam tibi ad imitandū proposita resident: Quo
nemo antiquis prisci temporis historijs recensendis
promptior, nemo in notandis & cognoscendis rerū∣publicarum
formis peritior, nemo in restituendis
clarissimorum virorū trophaeis renouandis{que} eorum
memorijs diligentior existit. In publicae autem vti∣litatis
procuratione, cum priuatae dispendio, non ve∣reor
illum cum continentissimis multorum seculo∣rum
magistratibus conferre. Nam vt omittam
quae in rebus bellicis summa suae cum laude publi∣cáque
vtilitate gessit, longiore oratione digna, in
triginta annorum (quibus Cambriae aut Hiberniae
praefuit) regimine, ne vnius quidem pedis latitudi∣nem
terrenae possessionis, in illis regionibus, vel à
principe sibi dari procurauit, vel ab incolis accepit
aut concupiuit. Et tamen in illis locis, non solùm
ordinarium sibi designatum stipendium sed & pro∣prios

etiam patrimonij sui redditus, ad Reipub. v∣tilitatem
& sui Principis honorem laudabiliter
impendit. Ita enim semper publico commodo ad∣dictus
erat, vt suam interim prïuatam negligeret
vtilitatem. Quantam verò eorum qui sequenti ae∣tate
futuri sunt, curam habuerit, Castella quae re∣fecit,
xenodochia quae reparauit, viae publicae quas
emendauit, ruinosae domus quas reaedificauit, &
historiae magnis eius sumptibus comparatae, partim
iam aeditae, partim breui etiam aedendae, apud poste∣ros
testificabuntur. Idem etiam probat hoc Giral∣di
Itinerarium, cuius exemplar peruetustum ab eo
mihi ad publicādum cōmissum est. Quod cum duo∣bus
alijs exemplaribus contuli, quorū vnum à Cla∣rissimo
viro D. Gul. Cecilio Barone Burghlensi,
Summo Angliae Thesaurario, magno rei literariae
patrono, & huius Reipub. consiliario sapientissimo
vigilantissimoque, alterum à Gulielmo Awbrey
L. Doctore Curiaeque Audientiae Cantuar. Iudice
integerrimo accepi: quorum omnium facta colla∣tione
hanc aeditionem paraui. Quam meis quibus∣dam
Annotationibus, tam ad pleniorem Historiae
intelligentiam, quàm ad fabulosae relationis obser∣uationem
illustratam, sub tuo nomine in publi∣cum
exire volui: tùm vt antiquae nobilitatis &
magnae literaturae scriptor peruetustus, nobilem e∣tiam
& literatum patronum ac defensorem habe∣ret:
tùm etiam vt hoc  te ad paternam
imitationē incitarem. Macte ergo virtute (Orna∣tiss.
Philippe) & in antiquis auctoribus euoluen∣dis
& conseruandis, communíque Reipub. bono

procurando, & posteritati consulendo paternis ve∣stigijs
insiste: Sidnaeam familiam, antiquitate, &
rebus gestis claram & illustrem cumulatiùs orna,
& ex celebri celeberrimam redde. Deus opti∣mus
Max. timorem suum sanctum, qui
veram sapientiam parit, tibi lar∣giatur.
Ruabonae ter∣tio Calend. Iulij. 1585.
