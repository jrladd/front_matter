




ACcipias placido, Praeful Clarissime, vultu.
Quae tibi Grantigenoe fubvehit unde Cami.
Namque Camus quondam sacros mihi praebuit haustus,
Fovit & in blando Granta benigna sinu.
Ille quidem large Fluvius non labitur amne,
Nec vehit auriferas Gangis ad instar aquas.
Sed Camus Angliacis dat nomina docta Canonis,
Dat decus & titulis surgit ubique novis.

Coulius hîc quondam est viridanti auditus in herba,
Tinnula Threiciis plectra ciere modis.
Hîc cecinit cassos Vates neglectus amores
Subque tuo gemuit, Cypria Diva, jugo.
Traditur hîc vivos rosisse Barovius ungues,
Cui nihil arcani non patuisse ferunt.
Ille omnes linguas & Musas calluit omnes,
Ah! nimium vitae prodigus ille suae.
Quid referam Heroas longo quos ordine monstrat
Quae micat hâc Coeli fulgida luce dies?
Vix habet aequales Oxonia Mater alumnos,
Nec beat Isiacas laus magis alta domos.
Unum te nobis superi si fortè dedissent,
Vix superis dandum, quod superesset, erat.
Tu columen rerum, tu lux, tu sacra salutis
Anchora & Arctoi tu Cynosura poli.
Tu benè pacatis firmas altaria bellis,
Atque togae posito corripis arma sago.
Te Bellona suum, te Pax agnoscit alumnum,
Condecorántque tuas, LAURUS, OLIVA, Comas.
Martis habes animos, linguam ingeniúmque Minervae
Et tumet ancipiti mens cumulata Deo.

Non proavos jactas nec avita in stirpe superbis,
Nec genus in laudes cogitur ire tuas.
Sed facis egelidas in te revirescere manes,
Plusque refers genti quàm dedit illa tibi.
O, quam te memorem COMPTONI nobilis Heros,
Lumen idem Patriae deliciaeque tuae?
O, mihi si centum linguae, centum ora fuissent,
Doctáque centenâ chorda sonare manu;
Omnis lingua tuos, os omne sonaret honores,
Tactáque centeno pectine sacra chelys.
Quàm pulchrè excelsi cavit Moderator Olympi
Ut benè res Patriae Relligionis eant,
Cùm Lambetha Parens GƲLIELMO Principe gestit,
Et magnum HENRICI Numen in Ʋrbe viget.
Scilicet à tantis Ecclesia fulta columnis,
Non timet à rabido Schismate posse quati;
Sed secura sui longum jam pergit in aevum,
Pergat, io! auspiciis usque beata novis.
Tu quoque Patricio Pastor praefulgidus ortu
Perge tuo populos pascere more tuos.
Perge salutiferam dextrâ numerare senectam,
Nestroris & Pylios canus adire dies.

Quo tu plura animi possis monumenta verendi
Spargere & exemplis auctior esse bonis.
Hei mihi! qui referens tanto  Patri,
Non possim ex inopi promere digna penu;
Digna tuis meritis & nostrâ digna parente
Quae me Castaliis edidit alma jugis.
Tu tamen accipies animum pro thure colentis,
Digna relaturus, si potuisset, erat.
Accipies placido, Praesul Clarissime, vultu
Quae tibi Grantigenoe subvehit unde Cami.


