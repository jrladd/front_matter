



REVERENDI VIRI, Domini honorandi, & fratres charissimi. Dominus Iesus benedicat vobis & seruet ab omni malo. Mittimus scriptū nostrum de re vestiaria da∣tum à nobis ad N. & M. viros doctos & pios, fratres nostros colendos. Ideo autem mittimus ad vos, vt intelligatis, inscijs vobis primarijs ministris, nihil nos priuatim agere cū fratri∣bus, & quod per omnia pacem ecclesiarum ves∣trarum, quantum quidem possumus, quaerimus. Oramus quoquè dominum, vt rebus vestris semper consulat, & vos seruet in concordia. Vos hortamur viri reuerendi, & fratres chariss. ri rationem habeatis fidelium ministrorum, & doctorum hominum, habent hi serè suas affec∣tiones: vnde Apostolus quo{que} monuit, vt alij
 aliorum onera portent. Vestra authoritate pluri∣mum potestis apud sereniss. D. Reginam, apud eius maiestatem efficite, vt boni fratres recon∣cilientur et restituantur. Rogamus item vt tu D. Horne obseruande domine, & frater charis∣sime, cui primum hae literae dari possunt, ilico cures eas perferri ad D. Noruicensem, eas{que} cō∣munes habeatis cum D. Iuello, D. Sando, & D. Pilchinthono, quibus proximis nundinis Frankford. deo volente scribam. Has festina∣tissime exaraui, tam meo, quam Gualtheri no∣mine, & Basileam misimus inde transportan∣das Antuerpiam. Vos sedulo oramus, vt significetis, an receperitis. Optime valete viri reuerendi. Dominus benedi∣cat vobis & vestris labo∣ribus.
Tiguri. 3. Maij. 1566.

