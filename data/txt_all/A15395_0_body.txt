



PIè monuit Ecclesiastes (illustris∣sime Princeps) vt Deo supplican∣tes paucis verbis vtantur:Eccles. 5.1. idem ad Principem accessuris, qui Dei loco in terris est, perpetuò obser∣uandum videtur, vt breuiter perorarent. De Phocione fer∣tur,.
Ad Domni∣onem. quòd secum deliberare so∣lebat, an aliquid posset de sermone amputare, quem habiturus esset ad populum: & Hieronymus de se profitetur, meliorem stili partem legi quae de∣leret, quàm quae scriberet. Id ego nunc facere institu∣ebam, vt paucissimis ad regiam vestram dignita∣tem praefaerer, & plura obelis expungerem, quàm literis obsignarem: sed rei necessitas, & amor vobiscum diu∣tius

loquendi, vt ait Augustinus, me ita abripuerunt vt longiùs oratio excurreret. Certè (optime Rex) dum me ad scribendum accingo, cogitabam neque res leues & futiles afferendas esse, neque assentatorio sermone regijs auribus abuti, neque quicquam omittere me debere, quod deceret scribere theologum. Prolixitatem ergo scribentis excusabit rei necessitas & officij ratio, fastidium legentis leuabit, vt spero, materiae varietas: praefatione iam se∣quenti omnia ferè complexus sum, quae mihi ad regem scribenti necessaria & opportuna occurrebant: quae si paulo prolixius tractentur, non verborum sterilis strepi∣tus id facit, sed rerum continua series; non error scriptio∣nis est, sed scribentis feruor. No enim ita Nicias picturae suae perpoliendae intentus fuit, qui saepe in opere oblitus est, pransúsne esset: nec Archimedes tanto studio lineis du∣cendis deditus fuisse fertur, quem vi auulsum serui saepius vngebant: quāto ego teneor regias virtutes tuas contem∣plandi desiderio,Hieronym. ad Chromatium. 1. Reg 10.8. Eudoxus: . vt verè cum Hieronymo eloquar: quid faciam? vocem pectori negare non audeo, Epi∣stolae breuitas cōpellit tacere, desideriū vestrum co∣git loqui. Dixit Regina Shebae ad Salomonem: Beati serui tui qui stant coram te iugiter & audiunt sapien∣tiam tuam. Eudoxus ille studiosus stellarum indagator, cum Phaëtonte comburi optauit, ea lege, vt liceret illi priùs soli adstanti formam & magnitudinem astri perdiscere: & nos gestimus sub pia vestra administrati∣one, & lucis (plusquam Solaris) Euāgelij contemplatione aetatem nostram & dies consumere. Accipe iam (benig∣nissime Rex) regio illo tuo. i. hilari & placido vultu, pau∣peris theologi tenue munusculum, seruitutis suae  certissimum, parca manu sed amplo corde oblatum. Ar∣taxerxes cùm plebeius aquam palma è fluuio sublatam

exhibuisset, humaniter admisit: & solet Maiestas tua pluris dantis animum quàm doni pretium aestimare. Quod ad librum hunc, non audeo polliceri,Existit. lib. 6. quod Sene∣ca de Amici cuiusdam libro profitetur, Tanta me dul∣cedine tenuit & traxit, vt illum sine vlla dilatione per∣legerem! Legentem tamen haec nostra, spero id assequi posse, quod sibi inter legendum accidisse idem au∣thor refert: tanquam lecturus ex commodo adape∣rui ac tantùm degustare volui, deinde blāditus est, vt longiùs procederem. Quod ad me: video & pontificijs me odiosum esse, quòd illorum superstitiones omnes aboleri cupiam; & alijs nostratibus me displicere (cum neque Papista neque Puritanus sim) quòd Ecclesiam nostram adhuc venustiorem & pulchriorem reddi exoptem. Ad vestrum patrocinium tanquam asylum confugio, vt me tantisper alarum vestrarum vmbra tectum & munitū velit Maiestas tua, dum ego veritatis amans, & pacis studiosus, id solum, quod honestum est, sequor: vt tan∣quam Clearchum alterum te intuear,. Prou. 16.15. de quo Xeno∣phon scribit, quòd hilari & placido vultu solebat milites periclitantes reficere, & illis animos addere: & verè iam experiar quod scribitur, In lucida regis facie vita est. Alijs detur, vt in patulae vestrae arboris ramis,Dan. 4.9. tāquā auiculae cantillent: mihi satis est, si in vmbra humi repens vermis requiescam. Quòd si iam serenitati tuae mei cona∣tus probentur, quicquid alii senserint,. vt Pithagoras pro Geometricis suis bouem mactauit, ita ego pro optimo stu∣diorum successu Deo gratias agam.

