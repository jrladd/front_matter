



HOC opus Maximi Monachi atque Abbatis, quod Sanctissimo atque Beatissimo Archiepiscopo Kyzico Johanne postulante de quorundam in sermonibus beatissimi Gregorii theologi ambiguorum, hoc est intellectu difficilium, explanationibus composuit, de Graeco in Latinum vobis jubentibus edidi; difficillimum prorsus (Orthodoxissime Regum) servulo vestro imbecilli valde etiam in La∣tinis, quanto magis in Graecis, laborem injunxistis; Insuper etiam accelerare veluti erudito utriusque linguae citoque perficere impera∣stis. Sed pro viribus ingenioli mei & acceleravi, & Divina ducene ac largiente gratia ad finem usque perduxi. Fortassis autem qua∣licunque apologia defensus, non tam densas subierim caligines, nisi viderem praefatum Beatissimum Maximum saepissime in processu sui operis obscurissimas Sanctissimi Theologi Dionysii Areopagitae sen∣tentias, cujus symbolicos theologicosque sensus nuper vobis similiter jubentibus transtuli, introduxisse, mirabilique modo dilucidasse, in tantum ut nullo modo dubitarem divinam clementiam, quae illumi∣nat abscondita tenebrarum, sua ineffabili providentia hoc dispo∣suisse, ut ea quidem quae nobis maxime obstrusa in praedictis Beati Dionysii libris aut vix pervia, sensusque nostros fugere videbantur, aperiret, sapientissimo praefato Maximo lucidissime explanante. Exempli gratia, ut pauca de pluribus dicam, quomodo causa omni∣um, quae Deus est, una sit simplex & multiplex, qualis sit processio, id est multiplicatio divinae bonitatis per omnia quae sunt, à summo usque deorsum per generalem omnium essentiam primo, deinceps per genera generalissima, deinde per genera generaliora, inde per species specialiores usque ad species specialissimas per differentias proprietatesque descendens. Et iterum, ejusdem divinae videlicet bonitatis qualis sit reversio, id est congregatio per eosdem gradus

ab infinita eorum quae sunt variaque multiplicatione usque ad sim∣plicissimam omnium unitatem, quae in Deo est & Deus est; ita ut & Deus omnia sit, & omnia Deus sint. Et quomodo praedicta quidem divina in omnia processio  dicitur, hoc est resolutio, Reversio vero , hoc est Deificatio. Et qua ratione quae sunt maxima multiplicatione, minima sunt virtute, quae vero minima multiplicatione, maxima virtute. Quid  &  dicam , in quibus maxime praedicti Beati Dionysii Areopa∣gitae profundissima divinissimaque admiranda est disputatio? quam clare pulcreque aperit, quomodo cum inter se oppositae valdeque con∣trariae videantur, ad unum tamen consensum perveniunt, ut dum una neget, altera confirmet, utrumque in utraque contineatur, ita fit ut &  non confirmet, quod  abnegat, neque  abneget, quod  affirmat; & non solum has duas maximas Theologiae partes in Deo, sed etiam in omni creatura esse manifestissimis declarat exemplis: per eas namque ordines coelestium essentiarum & discernuntur & ordinantur. Et qua ratione Deus dicitur movere & moveri, dum sit immutabilis; & quod nec sensibilia per sensum Deus sentiat, nec intelligibilia per intellectum, nec sensibilia per intellectum, nec intelligibilia per sensum, sed omnia in aeternis suis rationibus contemplatur. De unitate quoque trium divinarum substantiarum, deque tribus substantiis divinae unitatis veluti mysticissimo mirabiliter disputat senario, & multa alia quae studiosus praesentis operis Lector inveniet. Eusebestate igitur Regum, opus quod ad Communem catholicae fidei illumina∣tionem jussistis fieri, altissimae auctoritatis vestrae judicio non re∣spuatis roborari, & inter similia sanae doctrinae instrumenta recipi, cum ex praeclarissimis Graecorum fontibus non dubitetis derivari; in quibus si quid incognitae adhuc nobis doctrinae inveniatur, au∣ctoribus ipsis est deputandum, quia nemo aliud in hoc opere recte mihi debet tribuere, nisi solummodo simpliciter transtulisse.
