


IE ne pouois à per∣sonne, treschere & gracieuse Fille, de∣dier l'Institution de la fille nobile, à qui elle eust mieus conuenu qu'a vous, & ne vous pouois faire present, qui plus que cestuy vous de∣ueroit estre quelque temps aggreable. Car outre ce qu'en vous seule à esté la cause, pour laquelle ie me suis à cela esmeu, mon present porte auec soy tesmoignage non moins manifeste & illu∣stre, de plusieurs rares ver∣tus de vostre bel & vertueus esprit, comme d'amour & reuerence, que i'ay enuers vostre pere le Signeur Sil∣uestre Cataneo, à qui i'ay cscrit de cela. Sans quoy, combien que de si beaus commencemens, qui sont en vous apparens, prenions esperance ceraine, que de vous mesmes deuiendries en bref telle, comme nous desirons, ce neantmoins, comme les belles plantes en
leur adioustant continuelle cultiuation, & la main ex∣perte du laboureur, produi∣fent leurs fruits plus dous & delicats, ainsi à celle bauté d'esprit, & à celle noblesse ue vous auez de nature, ad∣outant soin & solicitude, de∣uons attendre que les fruits de vostre vertu paruiennent plustost à maturitê, & soient de plus grande douceur & suauité, que perauanture e∣stans laissez sans cultiuer ne se doit croire, qui'ils eussent esté en quelque temps à ia∣mais. Vous deuez recognoi∣tre auoir eu plusieurs dons de Dieu, qui à beaucop, d'au∣tres sont deniez, entre les∣quelles toutefois desia com∣mencez à estre, & (comme esperons) serez doresnauant tousiours plus illustre, pource qu'il vous à donné l'esprit pleinement enrichy de tou∣tes ses plus belles & plus sin∣gulieres graces, & de Na∣ture, le plus souuent beau∣cop enuers nous auare de ses riches biens que ne voudri∣ons, auez recu grace & beau∣té egales, & (ce qu'a esté en voz ancestres pris & loyer de
grand valeur & esperons que ce sera en vous beau com∣mencement de vertueuse & honorable vie) vous a donné finablement la fortune telle noblesse, laquelle acompaig∣nee de ces belles vertus, qui fe voient reluire en vostre es∣prit, vous rendront en vostre aage plus mure (comme à present on ceste nouelle & en∣core verde, entre les excel∣lentes filles de vostre cité à ceste heure vous voyons estre) singulier exemple entre les dames illustres & renommees de nostre temps, de tout bien qui se peut posseder de nous. En verité, vous estes bien heureuse, à qui il a pleu à dieu faire don si liberal de ses gra∣ces, mais beaucop mieus don ne rez à cognoistre au mon∣de, que vous estes heureuse, si tousiours serez ainsi dili∣gente à les vous conseruer, comme Dieu s'est monstré enuers vous liberal a vous les donner. Et si ceus qui ont fait amas de grandes & copi∣euses richesses, gardant icel∣les par facheuse solicitude, ne se rendent iamais tant asseu∣rez d'eus mesmes, qu'ils de∣meurent
du tout anrancurs d'vne telle cure & soucy, par combien plus grand soin & diligence, deurons nous procurer de conseruer tels biens, en l'acquisition des∣quels gist & consiste toute la felicité humaine, & en la perte, toute l'infelicité & malheur? A tel but tas∣chent les bons enseigne∣mens, confeils, & precep∣tions de ceus qui vous en∣seignent, & tout ce que i'en escris pour le present, laquelle chose, combien qu'elle soit moindre, qu'il conuient à fille tant vertueuse comme vous estes, toutefois si vous auez plustost esgard au vouloir & desir, qui doit en moi beau∣cop surmonter la puissance, estant l'vn tresgrand, & l'au∣tre de petite valeur, le pren∣drez en gré, entre les cho∣ses, qui vous sont le plus ag∣greables, vous dediant ce pendant par ce mien petit la∣beur mon affection, qui est grande, & non du tout in digne destre acceptee de vous, prieray nostre Sig∣neur, qu'accompaignant noz desirs de sa faueur, vueille
fournir a ce que n'auons peu acheuer, lequel seul peut ce qu'il veut, & seul veutee qui est à nostre pro∣fit & nostre falut. Vous a∣lencontre, estimant ne nous pouoir rendre autre plus grand pris & loyer, si tou∣tesfois ayons peu faire pour vous chose qui tourne quel∣que temps à vostre hon∣neur & profit, que de vous rendre telle, comme auons enseigné à estre, vous vous efforcerez, pourchassant en∣uers Dieu par prierer ardan∣tes, qui iamais n'est de prie∣res humaines requis en vain, qu'il vous vueille asseurer des ennemis de la feliciré humaine, qui en ceste vie sont en nombre infiny, de forte che la blancheur de netteté de vostre esprit, en nulle forte n'en demeure offensee ou souillee. Auee les graces & vertus, qui de Dieu vous sont donnees, vous est enioinct bien & vertueusement viure, & com∣me des arbres on s'at∣tend d'auoir tels fruits, que par secrete instigation & par leur naiue vertu on croit,
qu'ils doiuent produire, ainsi de vous s'attendent toutes fes belles operati∣ons que les vertus engen∣drent, qui sont entees en vostre esprit. L' esperance qu'on ha de vous est si grande, que iacoit que croissies en vertus, pru∣dence, attrempance, & v∣ray bonté, iamais toute∣fo is le monde ne se conten∣tera de vous, se promettant tousionrs d'aduantage de vostre valeur. Et pource en∣suyuant ceus lesquels ay∣ant à faire loin voyage & difficile, plus s'efforcent de se haster, veu qu'il vous faut d'autant plus mettre peiue d outrespasser les au∣tres qui sont movennes, comme Dieu vous à donne plus grādes forces à ce faire, qu'il n'a faict à elles, tousi∣ours craignant, qu'a vostre grand deshonneur ne de∣mourez derriere, vous vous aduancerez tousiours de iouren iour. Et faisant icy fin, ie vous souhaite vraye & perpetuelle felicité. à Dieu soyez.
