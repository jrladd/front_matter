


VENERANDE VIR,
Vltio ne vertatur, quod praefulgentis Tui Nominis minio, hujusce li∣belli mei frontispicium exornare non erubescam. Etenim licet nostris, quas victuras speramus, chartis, ceu Memoriae Aris, ea praefigamus nomina, quae studemus ad seram posteritatem transmittere, illos mitati, qui chara sibi nomina ab interitu, quantum pote est, vindicaturi,

illa Palatiorum marmoribus insculpunt; nunc tamen è contrario, huic li∣bello è musei umbra ad publicum gestianti, Lucem, quam à se non habet, ab illustri Tui Nominis sole foenerari studeo. Hoc deinde Numine Tutelari, à Zoilorum morsibus & Lemorum censuris iniquis, quicquid isthuc est opus∣culi, immune praestandum plane confido: Tuumque Nomen Venerandum in hoc Vestibulo ei futurum, quod aiunt Romae in quodam sacello fuisse quondam Herculis clavam, quae suo nidore canibus & muscis illud Delubrum maccessum reddebat. Denique hosce meos labores Tuae, Rev. Dign. in∣scribendo satius duxi, meum nomen inter illos profiteri, quibus eximiae Tuae Virtutes venerationi simul sunt & admirationi, & quos de Tuo Singulari Amore & Favore, praesertim erga literarum meliorum cultors perpetim gloriari juvat. Concede, Vir Summe, ut hoc tenui munusculo, cum in prae∣sentiarum nil Te dignius ad manus habeam, in grati & Tibi devoti animi

monimentum, Tuis in me litem meritis; idque gratioso at benigno suscipe vultu, non tam aestimato rei oblatae pretio, quam humillimo affectu offe∣rentis, Tibi mansuri, quam diu hic Spiritus hos regit artus Devotissimi & Addictissimi: & donec id Solenniori modo contestandi mihi coelitus afful∣geat occasio, Deum Opt. Max. indesinenter venerabor, ut Te quam diu∣tissima Ecclesiae & Rei publicae superstitem esse jubeat, Tibique affatum benedicere pergat. Londini, è museo meo.
Prid. Cal. Decemb. Anno M D CLXXX.

