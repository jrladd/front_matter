


EQuidem rusticabar totus, ab Amphictyonibus no∣stris
exauctoratus, neque extra pomoerium meum
captaban auspicia; sed placido fretus otio, calamitatis
publicae, privatae{que} injuriae oblivioni indulgebam: quum
tu me excitasti, & sepultae admonuisti inertiae. Obtem∣peravi
lubens; & quae in amoenissimo exilio, Oxonii
non ita pridem excogitaveram; quae jucundè inter
classica disceptaveram, in tractatulum hunc quàm po∣tui
minimum redegi; ex sermone sperans compendia∣rio
curtiorem calumniandi ansam. Non sum ignarus
(mi Amice) nonnulla esse . Danielis inter∣pretamentum
vix erit immune vitii: at censoriam
virgulam minùs reformidat; tum quia Patres anti∣quissimi
inde non redarguerunt Judaeos (sicuti ex Ju∣stini
cum Tryphone colloquio apparet) tum quia ni∣hil
adhuc eâ de re statuit Ecclesia Christiana. Quor∣sum
verò expectarem ego mea istaec placitura aliis;
quum aliena (virorum licèt ad miraculum docto∣rum)
mihi usquequaque non satisfecerint? A tantis
viris dissentire protervum forsan; sed excusa∣tius,
cùm nec illos  videamus.

Pedanei est ingenii aliorum vestigiis mordicùs inhaeres∣cere.
Veritas semper inquisitu digna est; innoxii solemus
in illum collimare scopum. Caeterùm, quum planè Lesbia
sit Chronologiae regula, nemo libertate hâc irritabi∣tur,
nisi qui literarum  sibi vendicat. Non
semper obtinet illud, Primum quodque verissi∣mum:
neque erroris antiquitas praescriptionem
obstruit veritati▪ Inculpato itaque liceat mihi aliquanto
liberiùs divagari, & propriis uti conjecturis. Haud
magno stabit lectori aut labore, aut pretio. Approbet
quisque, vel improbet quantumcunque lubet. Non
ego  obtrudo ; neque sectatorem expecto,
qui neminem sequor: insectatorem nollem, quia nemi∣nem
insector. Si quid dictum sit, quod minùs arride∣at,
pro non dicto habeatur. Si sit gratia, tibi parario
debetur; si venia, mihi: qui quidem nihil malo, quàm
ut, officio functus, animi ponam verè amici symbo∣lum.
Cuxtoniae ad Medwegam
Id: Aug: MDCXLVIII.
