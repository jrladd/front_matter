



VT suscepti moles operis, cui vix cuiu∣suis nostrorum hominum vires respondent, & inassueta scriptioni manus, merito me dum rem pararem deteruêre quo minus Augusto tuo nomini inscriptam vellem; (Rex serenissi∣me & tui seculi longe literatissime) ita demum conscientia animi integri, sed quorundam, quos minime decuit, obtrectatione tentati, ad eam me impulit rectê factorum fiduciam, vt primum libenter ad tuam Maiestatem prouo∣cauerim, quem faelicitas publica cum primis Literaria, non Orbis modo nostri sed &  Imperio admouit. Enimuero vt taceam eam quam exterae Gentes in Tuis egregiè scriptis amant & admirantur ; in∣terior illa  quam ante annos aliquot in altera, nouissimè in Canta∣brigiensi Academia publicis{que} Comitijs sub tuis Auspicijs habitis, signa∣tam exhibuit Maiestas tua; non finit me dubitare litem hanc de re literaria Tuo Tribunali ordinariè competituram. Duo igitur sunt quae huic operi af∣figunt si non affingunt crimina, mihi ipsi tertium. Primum id{que} maximum nefas esse ducunt Artis Mysteria ignobili vulgo prostituisse. Secundum ve∣lamen Naturae reuelare, & Pudititiam quasi in propatulo ponere. Tertium illiberalis esse ingenij arguunt in aliena quercu lignari. Quae singula quidē amoliri, vt mea plurimum interesse sentio, ita supplex obtestor Maiestatem tuam, pro eo, quo coronatae incedunt virtutes tuae, Candore vt tantisper tua tempora demorer dum totidē momentis molumenta isthaec diruam. At{que} primum me mouit non modo scriptorum veterum Graecorum, Lati∣norum, Arabum recepta consuetudo, qui ad vnum omnes, Artes quif{que} su∣as cuiusuis generis indigitarunt; fed & Neotericorum schola Medicorum, qui Patrio Idiomate vel primum donarunt inventa Anatomica vel postea traduxerunt; cuius reilocuples mihi testis est pars quae{que} Europae maxime

literata, Hispaniam dico, Gallias, Italiam & vtram{que} Germaniam. Ne{que} vero in nostra Anglia siluit haec Musa, aut postliminio tantum recepta est; sed superiori seculo nata, sub Patre, Filio, Filia potentissimis & literatissimis Principibus ter quidem instaurata, sed destituta fomentis in Cunis adhuc va∣gire deprehenditur: siquidem vt vrbium Imperiorum{que} ita literarum sua sunt & lenta tempora quibus oriuntur, florent, senescunt & tandem inte∣reunt. Taceo illa, maxima quidem, sed commemorata nobis libro primo rationum momenta, quibus ab vtilitate, a voluptate, a necessitate ipsa, quot∣quot mortalium sumus, cogimur, trahimur, allicimur in Communio∣nem Naturalis Sacramenti summae Magni Opificis sapientiae & bonitatis. Quis ora erecta dedit & oculos versi-colores? quis narium perforationes & sinuosas aurium tornauit Cochleas? quis venarum arteriarum{que} riuos & aquae-ductus distribuit, neruorum tetendit rigiditates, ossium  posuit, cutis efflorescentiam & membranarum expansa dilatauit? quis artus artu∣um{que} digitos divisit, firmauit pedes, poros & spiracula terebrauit? quis ex∣cavavit pulmonum Bronchos spiritus{que} reciprocationes instituit? quis mo∣tus cordis geminos, intermediam quietem, & conclusae vitae subsultationes pulsus{que} limitavit? quis viscerum coagulavit conglomerata Parenchymata? quis Sensuum  Animae Regiam stipavit, Cerebrum Falce divisit, ar∣cuatam Concamerationem medullae, speculum{que} lucidum disposuit? quis spirituum Animalium disterminauit conceptacula, reticulum mirable plex∣um{que} Choroidem innexvit. Dies me deficeret si ventriculi Chylosin, inte∣stinorum volumina, mesaraicarum suctus, hepatis sanguificationem & A∣nastomoses mirabiles; si lienis defaecationem, renum emulctus, vesicarum collectiones, testium irradiationes, vteri sensus, & mille artes Naturae mi∣nimis particulis ingenitas praedicem: quae si non singula, at praecipua ta∣men nouisse, cuius Deus bone! non intererit? Circumgerimus ignota miracula & sectamur quisquilias, extra nos querentes dum domi perigri∣namur.
At obsignata inquiunt Mysteria Arti reverentiam, Artifici dignitatem pariunt. Scilicet is semper mos fuit hominum vel illiteratorum, vel questui inhiantium, Religiones Artes{que} tanquam scrinio conclusas gerere, nevel foedae argui possint inscitiae, vel emolumenti tantillum sibi detrahi sinant: quanquam silegitima virtutis praemia spectent, non aliunde cumulatius no∣stri ordinis hominibus subministrari sentiant; quam ab ijs, qui vel leuiter initiati vanos etiam metus expauescunt, vel altius instituti fidam Artem vt agnoscunt, ita cum opus est exposcunt & amplectuntur. Sed si ne{que} veterum calcare viam, nec recentium laudabili instituto insistere velint, vt illorum obse qui possint voluntati, quos vel diuersa studia vel occupationes a literis alienae minus idoneos rediderunt qui rigidam Anatomicorum orationem percipiant; at certe juventuti Chyrurgicae ne invideant; qui cum de nostra Repub. Colonia sint, equum est eas leges, ea jura teneant quibus & sibi de∣cori & nobis, dum res est, vsui esse possint. Qui idcirco non ingenio Stro∣matico instituendi, aut Cothurnatis Cissionijs{que} crepidis induendi; sed per genuina Artis praecepta facili methodo deducendi, vt quae domi vel suo marte, tēporum injuria, vix consequi possunt, nostra opera sibi abundè sup∣peditata cognoscant, ea{que} ita mitigata vt possint concoqui. Ne{que} enim vbi∣uis

terrarum Doctores Medici adsunt, aut Cuiusvis fortunae est stipendium medicum numerare; an igitur necessum habeant perire eos omnes quo∣rum, vel res angusta vel habitatio a Medicorum frequentia seclusa est.
At saltem secreta Naturae reuelanda non sunt, ne{que} auribus oculisue obij∣cienda quae male feriatorum mentes & pascant & incendant. Veniunt hic mihi primo loco repetenda quae dudum adduxi de consilio omnium Secu∣lorum, Nationum, Hominum, quorum nemo harum partium Historiam detrectauerit; de admiranda Diuini Creatoris in his ijsdem partibus sapi∣entia; de Administration circa easdem necessitate; quae eo magis vr∣gere soleat quo symptomata plerum{que} inducunt vt grauiora & tristiora ita maxime frequentia. Quid quod Scriptura Sacra Rachaelis Menses, puerpe∣arum profluvia, Carnis saliuationem in Gonorrhoea, semen Concubitus. Sarae  quam admodum violenter, inquit Stephanus, seminis Conceptionem pro emissione interpretantur, describere non erubuit? Quid quod ipsi publicis Dissectionibus non delineatas imagines, sed ipsum Corpus humanum vtrius{que} sexus spectandum palpandum{que} exhibent, par∣tes{que} obscoenas secant resecant{que} in Corona populi, & patrio idiomate sin∣gula explicant: quo minus alteri vitio vertant quae sibi laudi ducunt. At tri∣buendum est aliquid pudicitiae. Certe quidem & nos non parum tribuimus, & quoad fieri potuit, re non neglecta quae sub manibus erat, honestis Cir∣cumlocutionibus argumentum molle exasperatum reddimus; vbi proposi∣to insistendum erat, Philosophica disputatione Lectoris mentem in diuer∣sum trahimus Ne vatinoceat mala lingua futuro. At Icones sunt plusquam Are∣tinae; ita in Theatro Anatomico publicè ad invidiam conciliandam nu∣perrime nominibantur; quae non aliae quam quae nostro hoc seculo Centies impressae vbi{que} terrarum circumferuntur, pijs Principibus & Rebuspub. ap∣probatae; non aliae quam quae virgini castissimae Elizabethae sacro-sanctae memoriae principi Dedicatae & in manus traditae sunt. Crimine ab vno disce omnes & frontem tristi censura striatam.
Dein{que} dignitatem mihi exprobant Academicam quod aliorum vestigijs insistens de alieno prodigus de proprio parcus fuerim. Ne{que} sane diffitebor me sanguinem succum{que} hausisse ex alijs; at Methodum, Limina, Limam{que} nostra voco; in super quae saepenumero in Disquisitionibus occurrunt par∣tes meas. Addidi etiam plurimorum Anatomicorum , suffragia, retractationes, demonstrationes, ; quae omnia vel colligere, vel col∣lecta repetere vnde desumpta sunt & suis quae{que} locis disponere non nudi est Tralatoris; quanquam fuerunt & inter nos sunt viri valde docti quo∣rum diuina ingenia longesequor & vestigia semper adoro quibus transferendi munus fastidio non fuit.
—Etiam Parnassia Laurus
Parua, sub ingenti matris se subijcit vmbra.
Ne{que} hoc mihi jure quis audaciae loco imputauerit si remigem prius esse me velim quam ad gubernacula manus admouerim, ne{que} socordiae si pro∣prio vtar remigio. At{que} nisi ego fallor, si quis in hoc curriculo mecum de∣sudauerit & pedem pedi contulerit; sentiet profecto se 

ita praecipitijs & praeruptis anfractibus totus hic ager scatet. Mitto viscerum viam perplexam & spinis obsitam, quae tot artis proceres collisit: quas va∣sorum Conjugationes, quae diuortia, quam implicitas divaricationes, rimari sequi, & in suos alueos deducere oportet? Musculorum nomina, origines, progressus, implantationes; Substructorum ossium appendices, processus, perforationes, suturae, harmoniae, gomphoses, diarthroses, synarthroses, en∣arthroses, arthroidae, ginglymoi; eorundem synchondrosis, synsarcosis, syn∣desmosis, & mille tedia superanda sunt; immensū aequor arandum, antequam fugientem oram prehenderis. Neigitur mihi fraudi sit easdem horas his studijs insumere & publicae vtilitati consecrare, quas alij, qui magnae potius quam bonae famae sunt, inter globulos & fumum prolixe disperdunt. Artem tracto tentatam quidem ante me, sed subsultim & leui pede, ab ijs quorum voluntates probaveris potius quam facultates, qui tamen cum primum ad vexillum fuerunt, merito suo Primipili a me audient. In nostro opere fi∣dem invenies & indefessam diligentiam; orationem, non illam quidem or∣natam, qui poteram in abruptare? sed evidentem & dilucidam; verborum etiam delectum, sed non tam quae delectent quam quae instruant, quam∣quam & ipsa Artis vocabula adiunximus, sed reddita, vt apud me lector se∣ipsum apud alios istos ipsos intelligat.
At{que} hactenus consilij mei rationem ita vt teneor exposui, quod vt Maje∣statis tuae bona cum venia sit humillimè & obnixè contendo. Faueas primi∣tijs crescentis indolis; quae si sub tuo Sole adoleverit & iustam tandem ma∣turitatem consequuta fuerit, non indignos fructus retributuram confido. Interim a Te pro meo opere , pro Te a Deo Opt. Max.  supplex efflagitabo.

