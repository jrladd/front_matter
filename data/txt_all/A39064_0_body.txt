



TEmpus refrigerationis è conspectu Domini dequo Locutus est Deus pér os omnium Sanctorum Prophetarum ad∣ventum est. Judaeis ergò Gentilibusque; cunctis Pacis & Justitiae Cultoribus, Nec non omnibus Hujus mundi faelicem Statum, Gloriam Dei, aut Regnum Christi, ex corde cupientibus, Author hoc opusculum primariò De∣dicat, horum omnium cupientissimus. Deindè Angli∣canae Conventioni Augustissimae.
Coetus Honorabilis! Naufragium Ecclesiae accidisse, Partes laceratae in mudani oceani faciem usquequaquè diffluentes satìs demonstrant, & divinâ Providentiâ est penès vos reparare, & irrefragabilem reddere in aeternum. Est igitur inquirendum quâ rupe, queis scopulis frangeba∣tur. Tum ad istam partem, quae ad vos (Patres Con∣scripti!) spectat, datâ veniâ, ego absolvam, viz: San∣cire leges in Religione, non est sancire Religionem, sed per∣dere; est dare Veniam peccantibus, & Sectas & Divisio∣nes creare, ut hodiè planè constat. De quibus tunc versa∣bitur Lex? Dicam, Leges in favorem Societatum, Artium, mutuorum Foederum, & Commercij ferendae sunto. Reli∣gio est Dei Provincia Peculiaris, de illâ ad ferendas Leges
misit filium, & exhibuit Sacras Literas, & de his Legibus ipse solus est Judex & Veritas sola Regula, quam Lex creare nullo modo potest. Quid igitur vobis agendum est? Ob∣sequendum Christi praecepto, qui Dixit Ite & Docete, &c. Ille hìc principto primas exhibuit lineas, & Primum Ecle∣sia Saxum posuit quod respuebant Aedificatores fatui, sed vos penès est anguli Capitale redere. Oh Gloria! Quae lau∣des, qui honores Vestras circumstant sedes? Quàm hono∣rabile erit in Secula Seculorum, inter omnes Gentes & Ter∣rarum orbis incolas, Pacis & Justitia Fundatores, & Ec∣clesiae tum Judaeis tum Gentilibus Restauratores appellari? Pergite igitur sub Beatis Auspicijs Regis Pacis & Veritatis, Domini nostri Jesu Christi.
Vale.
