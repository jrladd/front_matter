



Illustrissime Praesul,
OPUS alieno ferè labore compositum, adhuc imperfectum, nullâque seu Scriptorum ele∣gantiâ seu Editoris judicio commendatum, Vestrae Clementiae nuncupare vix ausus fu∣issem; nisi argumenti dignitas audaciae crimen amolire∣tur. Aequum est enim Angliae Episcopos à throno Cantuariensi patrocinium quaerere, & totius Angliae Primatem Episcopis & vivis praeesse & defunctis pa∣trocinari. Certè favorem vestrum non incassum am∣biunt Praesules longâ serie praecedentes; qui eodem, quo vos, amplissimo munere, eâdemque vitae sancti∣moniâ Ecclesiam Anglicanam rexerunt & ornârunt. Temporis quidem injuria nobis abstulit notitiam san∣ctissimorum Episcoporum, qui fidem Christianam Bri∣tanniae primùm intulerunt (quod Apostolicis tempori∣bus factum fuisse argumentis non vanis ducti credi∣mus)

quique à primis Fundatoribus susceptam pro∣pagârunt & tutati sunt; donec gens infoelix ab An∣glis expugnata, sedes mutare & in montana Insulae loca secedere coacta fuerit. Desideratur à nobis Historia optimorum Praesulum, qui hanc Insulam quingentis ferè annis fide, miraculis, aliisque virtutibus illi saeculo familiaribus, sequenti raris, illustraverunt. Nobis igi∣tur Historiae Ecclesiasticae certitudo & sacri Ordinis successio à primâ Sedis Cantuariensis fundatione pe∣tenda est. Illa siquidem nostrae Genti, eradicatâ bar∣barie atque superstitione avitâ, Religionis & Literatu∣rae elementa tradidit; illa transmissis per Insulam Verbi divini Praedicatoribus, & ordinatis Episcopis, fidem Christianam orbi Britannico postliminiò induxit, ean∣demque inviolatae hactenus authoritatis beneficio mille centum fermè annis conservavit. Vestrae itaque Sedi, tanquam Religionis apud nos & Purpurati Ordinis matri, hos omnes, quos praesens Volumen laudat & sequentia sunt laudatura, Episcopos debemus. Ho∣rum plures eandem vobiscum Provinciam administrâ∣runt, vestrâque virtute tuendam transmiserunt: omnes autem ordinis atque muneris similitudine conjuncti sunt. Singulorum memoriam aut tenebris ereptam aut luce clariori à me donatam fuisse, tibi non ingra∣tum opus esse confido. Nullum, sat scio, favoris offi∣cium denegabis iis, qui Ecclesiam, quam dignissimè re∣gis, Anglicanam fundârunt & auxerunt; qui popu∣los, quibus praees, à Diaboli seu vitiorum tyrannide sanctissimo labore eduxerunt; a quibus Ordinem, quem ornas, Episcopalem longâ successione devolu∣tum accepisti; quorum dignitatis haeredem te Deus constituit. Plura quidem illis, Ecclesiam, plebem, Ordinem, atque dignitatem, debes; sed nec minori ipsos beneficio astrinxisse censendus es, qui Ecclesiam

ab illis fundatam fortissimè tueris, &, nisi aliorum in∣vidia obstiterit, infractam ad posteros transmissurus es. Sed neque minimi antecessoribus Episcopis praestiti be∣neficii loco ascribendum est, quòd auspiciis atque au∣toritate tuâ ipsorum memoria seu tenebris priùs invo∣luta lucem accipiat, seu alienis erroribus vitiata restau∣retur. Illi suam tibi dignitatem contulerunt, Ecclesi∣am quam regas fundârunt, autoritatem & opes quibus prodesse possis transmiserunt: tu vicissim illorum fa∣mam apud posteros renovâsti, neve illis bonorum ope∣rum memoria intereat effecisti. Etsi enim meis vigi∣liis Opus istud elucubratum fuerit, mihique quòd imperfectum & argumento longè impar prodeat sit im∣putandum; quicquid tamen honoris Ecclesiae matri, quicquid incrementi Praesulum Anglicanorum famae ex illo accesserit, tibi rectiùs acceptum referri debet; qui mihi ad hoc aliaque Opera (quibus utilitati publicae pauxillum conferre studui) aggredienda otium & ani∣mos fecisti; qui me nullis meritis sed neque amicis in∣tercedentibus commendatum ad clientelam tuam asci∣visti, rebus sacris obeundis adhibuisti; voce, praemiis & exemplo ad urgenda literarum studia provocâsti; maximis denique, quibus mortales obstringi possunt, beneficiis devinxisti. Puduit sanè juvenem studiis non invigilare, & quacunque meliùs posset viâ Ecclesiae pro∣desse; cùm in Amplissimo Praesule, cui exhausta jam∣diu erant omnium literarum studia, eodemque sene plusquam septuagenario, maximisque Ecclesiae & Rei∣publicae curis impedito, indefessam legendi scribendi{que} diligentiam viderem. Alias quidem virtutes tuas mihi inferioris subsellii viro duntaxat admirari, hanc solam imitari licuit. Tu ne alterius (impari licèt) diligen∣tiae otium, argumentum atque prmium deesset, vo∣luisti. Faxit Deus, ut summum, quem in Ecclesiis

Britannicis tenes, locum diu obtineas, in Ecclesiae com∣modum, in Reipublicae utilitatem, in bonorum om∣nium solamen, utque mihi, quod postremo orandum est loco, Opus vestris auspiciis inchoatum iisdem absol∣vere liceat. Sic animitus vovet
Clementiae Vestrae
Ex Aedibus vestris Lam∣bethanis, iv. Cal. Augusti MDCLXXXIX.

