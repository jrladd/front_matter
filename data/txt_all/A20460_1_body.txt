


REuerentiae tuae, sanae, cōscientiae, fidei, et ceteris virtutis tuae dotibus deuo∣tissimus; minutissimus ego huius mundi atomus, gratiae tuae solare iubar iubeo saluere. Inter tantam huius venenosae aetatis caligantem miseriam, ecce quam diaphanum et perspicuum apparet tuae virtutis lumen, inter tant as et prodigiosas honoris ecclipses, et defectus, sphaera tui solis nullam patitur vim, aut conscientiae, aut famae: sed apud antipodes, et homines ecclesiae oppositos, maximam conse∣quitur laudem; et aeternum memoriae obeliscum. O glo∣riosum monumentū, quod nec aes Cyprium, sed virtutis ex∣truxit artificiū: sed ô tempora (clamant aulici) de veneno! Causidici deiure corrupto! Clerici de beneficio! Quis Iu∣piter haec suspiria demulcet; sunt haec mortalium commu∣nia (absit) vt sint prodigia in hac catholica lacrymarum A∣bysso, sympathia quadā patior ego Academicus, quis saty∣romastix mordicus, non erit impatiens? ū monstra haec cū tanto strepitu tam horrendum emittunt foetum; et terra, cum coelo patitur violentiam: heu quanta patimur! cum musarum alumni fulmine hoc attoniti obstupescimus: mo∣dulamur lepidè, viuimus misere: non vbera porrigit ma∣ter

Academia: vae nobis apud ecclesiasticos darivacuum; a∣pud philosophos nequaquam clamitant vulgi, non esse mo∣tum generationis, sed corruptionis: haec communis glossa populi; hinc lachrimae nostrae; hinc singultus, et gemitus virtutis penè sepultae: quae adeo squalida, et pannosa ap∣paret: vt nulla fides fronti: Asylum tuum inter haec ef∣flagito: tu qui Atheis strenue effulges obstaculum, mihi adsis et opusculo, propugnaculum, quod scripsi, tua vene∣rabili, et paterna indulgentia, nullam patietur apostasi∣am, aut authorem suum abnegabit: lurida aetas suauiorem non meretur fabulam, aut cantilenam; quàm vitio∣sam illius corruptelam acctoso plectro profligare; ce∣tera sileo: supplex pro tua in terris vita, in coelis corona, militans ego non triumphans musophilos finem impono.

