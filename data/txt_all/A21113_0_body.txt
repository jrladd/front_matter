



REx Inuictissime, Britannice Monarcha, Elegi isti Tuae Maiestatis pedibus humillimè sese aduolutare audent, par∣tim vt splendor tui Nominis ter Augustus, qui meus est in colenda defuncta zelus & ambitio, funebrem hanc pompam du∣cat; partim vt de beneficìo nuper accepto gratissimi in T. M. ani∣mi, non solùm huic saeculo, sed etiam apud posteros testimonium si fieri potest relinquam quale cunque. Perfecisti tandem vt somnium illud non iam somnium sed veram Diuinationem fuisse planè con∣stet Matris Musarum, vtq, in te reuiuixerit mihi Rex Pater; & prohibuisti ne iustissimus grauissimusq, dolor alterum etiam pedem in cymbam det breuì Eadem{que} opera cauisti prouidus, cum olim posteritas tuam erga alios nationis meae & professionis Re∣giam illam beneficentiam animo versabit suo, ne quis quod fortas∣sis metuendum erat tacitè submurmuret, et cur nihil misello Echlino? Vnum tibì persuade, oro M. T. verbis quantùm pos∣sum humillimis, vtcun{que} inter omnes meritorum ordine postremas teneam, gratioris tamen animi quibus potero in sempiternum mo∣nimentis cessurum profectò nemini. Ita tibi Deus inter caetera om∣nia prospera Henricam tuam Mariam cum Regia Progenie in multos annos sanam saluam{que} conseruet. Ac mihi certè hactenus cum bono illo Patriarcha nunquam te dimittere animus erat, do∣nec tu, quod tam benigna animi alacritate iam praestitisti, cum bo∣no tuo Angelo benediceres.

