




QVOD mihi ob oculos proponebā (Comes no∣bilissime) postquā in∣uisere Hiberniam & Dubliniensis Acade∣miae moderandae pro∣uinctā suscipere in a∣nimum induxerā, vt nēpe moliri quid & efficere queam, vnde ad illustrandam Iesu Christi gloriam afferri ali∣quid

potuisset: id iampridem praestare studui, animo saltem & conatu, vtcunque re & e∣uentu successerit. Non multum temporis in∣tercessit, ex quo tentare coepi quid in Theolo∣gicis, praesertim in explicatione Psalmorum, analysis Logica consequi valeat. Idem denuo perlibenter aggredior, non vt antehac, Psal∣mis aliquot sparsim excerptis & patrio idio∣mate expositis, sed serie sua & Latinè tracta∣tis. Quod in hoc genere conatus sum, id Am∣plitudini & nomini tuo (illustrissime Comes) inscribendum'esse censui. In quo si peccaue∣rim, tantuli peccati ream virtutem tuam esse necesse est. Nam fecit illa, vt tibi meritissi∣mò deberi putem, quaecunque à me proficisci officia possint vel maxima. Agnosco teneri me tum communi quodam vinculo summi er∣ga nomen tuum honoris & obseruantiae, tum singulari meo ac proprio. Vinculum commu∣ne multiplex est: egregium est: & patet latis∣simè: adeo vt iustam historiam desideret. Sed à me summa tantùm eáque paucula capita breuissimè percurrentur. Omitto quae à natu∣ra, generis splendore, doctrinae institutione ornamenta acceperis: omitto gradum quem obtines clarissimae in republica functionis & dignitatis: omitto promptissimam alijs suc∣currendi

voluntatem, insignem etiam iusti∣tiam ac bonitatem in omnes. Ornant te ista incredibiliter, & nomini tuo decus cōparant apud vniuersos. Sed illa quanta & quàm ad∣miranda sunt? Esse scilicet propugnatorem & columnam verae religionis: esse Senatorem longè prudentissimum: esse denique vindi∣cem & patronum literarum. Senatoriae pru∣dentiae gloria sic te excellere, vt reipublicae re∣gendae scientissimus habeare & celebrêre, constat partim ex eo quòd consili abste inita procurandae reipublicae & tuendae religionis foelicissimo susceptarum actionum euentu non modò Magnae Britanniae sed vniuersae Euro∣pae semper approbaueris: partim inde, quòd propter admirabilem in expediendis amplis∣simi regni grauissimis negotijs dexteritatem duobus Monarchis, ijs{que} omnium quos nostra caeteraeue gentes viderunt illustrissimis, non modò à secretioribus consilijs perpetuò fueris, sed vtrique etiam (quod minùs saepe accidit) multo charissimus. Neque id mirum cuipiam videri potest adeo pollere te scientia admini∣strandi publica summorum Regum negotia & Monarchias, cogitanti nimirum quàm magni interest à quo instituti sumus. Pericles in Phaedro Platonis ideo dicitur caeteris orato∣ribus

palmam praeripuisse, quòd Anaxagorae fuisset auditor, à quo egregia quaedā & mag∣nifica addiscere potuisset. Cum Homerus V∣lissem sapientiae nomine clarum apud omnes & illustrem vult reddere, fingit eum à Palla∣de instructum fuisse. Id si ita est: quis tuam (praestantissime Comes) foelicitatem non ad∣miretur? Etenim in tua persona ad excellen∣tes naturae dotes & ad vsum illum tractan∣dae reipublicae, quem sub maximorum Princi∣pum auspicijs maximum consecutus es, accessit & illud, vt gerendae reipublicae disciplinā ex institutis & actionibus accerseres patris tui, hominis politicae sapientiae laude sic apud orbis Christiani Principes commendati, vt ex illius ore, si quando de statu publico & summorum Regum negotijs dissereret, diuini semper ali∣quid & oraculorum simile prodire existima∣retur. Exposui hactenus (honoratissime Sena∣tor) commune illud vinculum, quo me vnà cum alijs obstringi fateor ad te eximijs officijs colendū honoris & obseruantiae. Audies, si pla∣cet, quod me singillatim & propius attingit: immò quod dedicationem istam qualemcun∣que deberi à me tibi planè euincit. Es tu qui∣dem clarissimus Cancellarius vt Academiae Cantabrigiensis, sic etiam Academiae apud

Hibernos Dubliniensis, cuius me designatum Praepositum voce & literis comprobasti. Quem ergo potius quàm te (illustrissime Comes) ob∣seruandū mihi & celebrandum proponerem? Academiae nostrae, cum primùm ab Elizabe∣tha serenissima Principe sata esset, & patris tui Senatoris excellentissimi tutelae commen∣data, praeclarè voluisti: acceptam in patroci∣nium tuum, & expositam iniurijs temporum, non modò pro authoritate tua aduersus vim omnem & insidias maleuolorum tutatus es, sed etiam pro tua apud huius imperij Monar∣chas gratia singulari, ea dem subsidijs augē∣dam & amplificandam urasti. Testis est an∣nua illa & gratissima pensio, quae authore te ac suasore & concessa primùm est Dublinien∣si Collegio ab illustrissima illa Elizabetha An∣gliae Regina, & confirmata deinceps à Iacobo magnae Britanniae Rege potentissimo. Testis e∣tiam est Vltoniensis apud Hibernos planta∣tio: quae intercedente & moderante te descri∣pta sic est & informata, vt intra pauculos an∣nos non mediocre instrumentum & apparatū suppeditatura sit, non solùm ad sustentandam quasi vitam erectae Academiae, sed ad neruos & vniuersi corporis membra roboranda, ne Societas tantae spei, tam oportuna ad vsum se∣rendae

ac propagandae religionis, à tanta Prin∣cipe inchoata, à tam praepotente Rege adiuta magnificè & confirmata, recidere aliquando cogatur & interire. Debet igitur tibi (Comes nobilissime) Academia Dubliniensis id omne, quod patronus optimus à gratissimis clientu∣lis expectare queat. Debet insuper Amplitu∣dini tue Praepositus Collegij, quòd & vindi∣caueris ipsum periclitantem olim de capite fortunis{que} omnibus, & naturae tuae excellenti bonitate proocatus, eidem tum offerre gra∣tiam, tum praestare non grauatus sis. Vides iam (Cecili Comes illustrissime) quibus argu∣mentis inductus analysin Psalmorum istam nomini tuo consecrarim. Erit Amplitudinis tuae in eam partem interpretari studium in hoc voluntatis meae, vt siquid in me vel in∣genij vel industriae & facultatis sit, id omne deuotum existimes & consecratum ornando & obseruando nomini tuo. Dublinij è Trini∣tatis Collegio Elizabethae Regae,

