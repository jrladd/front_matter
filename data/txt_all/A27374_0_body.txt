


POst varias peregrinationes per diversos Orbis Chri∣stiani tractus, & post multos in Theoriâ & Praxi Chymicâ exantlatos labores; tandem in hoc floren∣tissimae Urbis beato sinu senescere, & sedem ponere constitui. Sub Do. Laz. Riverio & Theod. Mayerno Immortalitate dignissimis Viris, Tyrocinium Chymicum ex∣ercui, quorum Autographa apud me extant; & si quemlibet Collegij curiositas videndi, & perlegendi tangat, depromp∣turus. Offero vobis (Viri amplissimi & doctissimi) selecta quaedam Medicamenta, gustu jucunda, visu amabilia, & in desperatis morbis profligandis efficacia. Vos estis mihi Ju∣dices, coram vestro Tribunali me sisto; & vestra praesentia in meo Chymico pistrino erit mihi honori & praesidio; for∣tè vobismetipsis non minori voluptati, si mihi quilibet Col∣legij Londinensis Socius adesse voluerit. In hoc consultiùs & prudentiùs me fecisse existim̄o, quòd me vestrae candidae cen∣surae objicerem, quàm ut Agyrtas imitarer, qui Schedulis postibus affixis, inanem Vulgi gloriam, tantùm densitate hu∣merorum notabils, ridiculè aucupantur. Subscribo me
Dabam ex Aedibus meis in Plateâ Bedfordienfi, oppo∣sitis Tabernae Vinariae, cui signum Clavium transversatum pensile.

