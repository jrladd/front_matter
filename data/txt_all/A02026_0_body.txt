



MADAME,
I'aurois honte de don∣ner aupublic soubs le nom de Uostre Altesse, vnsipetit ouurage, n'y ayant és arts & sciences, comme en tou∣tes autres choses, rien de si bas que



les principes: Mais les principes sont necessaires, & la necessité de la chose, pour ne se trouuer icy aucu∣nes sortes d'instructions à la langue Angloise (qu'entre tant d'autres vertueux & tres-loüables exercices esquels vous vous occupez iournel∣lement, vous auez soin d'appren∣dre) & laquelle est aussi recherchée de pareil desir, par tous ceux parti∣culierement qui se promettent l'hon∣neur de vous suiure au voyage qui se prepare, m'a faict, parmy le peu de loisir que i'ay soustraict à mes estudes, recueillir de diuers Au∣theurs & memoires, quelques petites pieces que i'ay mises en ordre d'Al∣phabet & de Grammaire pour fa∣miliere instruction, afin d'apprendre aisément cette langue, voire mesme



sans aucun autre enseignement, pour ceux qui ont de l'habitude aux let∣tres, ou l'esprit plus esleué que le com∣mun, tel qu'est le Vostre, MADAME, qui vient à bout de tout, & ne trouue iamais de difficultez à ce qu'il entreprend. Ie me suis ausé pro∣mettre de Uostre bonté, que vous n'auriez point à desdain, que satis∣faisant au desir de vos seruiteurs, leur produisant ces liurets, ils por∣tassent sur le front le nom de leur Maistresse, laquelle ie supplie tres∣humblement que n'ayant esgard à la bassesse de l'ouurage, n'y à celle de celuy qui l'offre, mais à la volonté perseuerante à iamais, qu'il à de la seruir, elle le daigne receuoir de mesme oeil qu'elle à de coustume d'accueillir ceux qui implorent sa



grace, laquelle esiendant iusques à moy, Il vous plaise m'admettre & souffrir
MADAME, Uostre tres-humble & tres∣obeïssant seruiteur L.
Au College de Nauarre,  ce 8. Feurier 1625.
