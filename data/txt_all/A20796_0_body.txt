



QVantum & quàm insignem (Prin∣ceps nobilissime) ornatum & splendorem, artibus, eloquentiae, rationi & orationi accersant & afferant graves paroemiae, aureae{que} sententiae proverbiales, potest, in∣ter caetera, cuivis intelligenti ex∣istimatori, ex intimaearum anti∣quitate, admirabili dignitate, eleganti venustate & vsi∣bus illustribus constare, & demonstrari, Et mihi astipu∣lantes, imò acclamantes, habeo omnes , & nomi∣natim, summos & celeberrimos illos viros, Erasmum illum Roterodamensem, Hadrianum Iunium, Iosephum Scaligerum, Ioannem Alexandrum Brassicanum, Polydorum Virgilium, Gilbertum cognatum, Clau∣dium illum Minoim, Iohannem Vlpium, Iohannem Schoderum, Ianum Gruterum, Drusium ; aliosque complures, de bonis literis optimè meritos, qui Adagia, Latina, Graeca, Rabbinica, Anglica, Germa∣nica, Hispanica & Italica in suas distinctas classes, serie alphabetica contulerunt, & ad artem revocârunt.
Verùm enimverò, quum, in dialecticis, (prout maximè rarus ille, , illuminatissimus, & beatissimus Martyr, Petrus Ramus probat) artificialia argumenta
 testimonijs quae sunt argumentum inartificiale, sive mi∣nus artis habens praeponderent, quumque ex minimis ma∣xima, ex culmo spica, exvitibus & uvis vindemia, & ex primitijs vniversamessis aestimetur & cognoscatur, placu∣it de suprà commemoratis proverbiorum laudibus nonni∣hil proponere.
Positum igitur imprimis sit, quod Adagiorum antiqui∣tas evincitur, non tam ex priscorum philosophorum Sym∣bolis, quorum integra fermè philosophia in paroemijs in∣voluta videretur, quàm ex sacris Scripturis, in quibus passim occurrunt, & quae suâ primogenia vetustate, om∣nia alia scripta longissimè praecedunt. Huc aàdatur etiam quòd,  ille & sapientissimus Solomon, tria pro∣verbiorum millia conscripsisse dicitur, quorum magnam partem eximius ille parabolarum liber complectitur. De∣inde, Adagiorum dignitas, auctoritas, & quasi  hinc dignoscitur & agnoscitur, quod non modò splendore, & celebritate florentissimi, philosophi, oratores, poetae & historici gentiles, verbi gratia, Aristoteles, Aristides, Chrysippus, Cicero, Diogenianus, Ouidius, Plato, Plautus, Plutarchus, Suidas, Terentius, Theophra∣stus, Varro, Virgilius &c. verum etiam veteres illi, & verè venerabiles primaenae ecclesiae patres, nempe, Chry∣sostomus, Hieronymus, Tertullianus, &c. ea valdè frequentârunt & suis scriptis, tamquam tot Cimelia ad∣miscuerunt.
Quinimo, Christus Iesus, salutis nostrae reparator & vindex, ab eorum vsu non abhorruit.
Omnium concessu confirmatum est, quòd in quotidiano sermone, principiorum  pondus, & oraculorum vim obtinent, adeò vt his (semper autem rudia, ridicula & impia proverbia meritissmò reijcio) facilè acquiesca∣mus.

Tertiò, in dictionibus, scriptionibus, epistolis, oratio∣nibus, eximiam pulchritudinem, singularémque venusta∣tem habent, quippe, temperatè & tempestiuè vsurpata, sunt quasi tot annulares gemmae palis affabrèilligatae & in∣clusae: tot eleganter spectabiles limbi vestibus subassuti; tot nitidissimae stellulae sermonem nostrum collustrantes, & tanquam tot reticula florida naribus mirificè abblandien∣tia.
Quartò & postremò, varios & commodissimos vsus habent. Namque (quemadmodum Aristotelem autorem habemus) veteris philosophiae reliquias nobis praegustan∣das propinant, sunt ingenij cotes, dotes, & indices: sunt vitae ordinandae norma & amussis: vitia humana non tam salse & scitè, quàm cum auctoritate quadam exagitant: sunt memoriae subsidia & promptuaria: declamaturis & subitò dicturis amplum & aptum è re nata sermonis ap∣paratum auditoribus accommodatum, subministrant: perturbatum & deiectum animum, à luctu ad laetitiam, ex inopinato, traducunt: orationem nostram, allegoricè, ironicè, metaphorice & hyperbolicè enunciatis voculis, decorant & exornant. Deni{que} (ne innumerabilia conse∣cter) & epistolae modulum excedam, optimis & classicis auctoribus perappositè subserviunt.
Quae cum ita se habeant, ego (quantumuis neglectus) scholasticis & studiosis prodesse cupiens, praestantiora Adagia, Anglica, addo, & multa Gallica & Hispanica, & aliquot Italica, Britannicè reddita selogi, & ad artem ordinemque redegi, illisque eodem spectantia, sensúque congrua, multa millena Latina, Graeca & nonnulla Rab∣binica prouerbia, ex probatissimis scriptoribus excerpta & excepta operosè, & subsecivis horulis, subiunxi.
Et quandoquidem (Princeps excellentissime) tuis re∣gijs studijs (non obstante hoc, quòd ab exquisito & perpo∣lito
 artifice, Domino Thoma Murraio, fideliter & foeli∣citer erudiris) ea aliquid adiumenti allatura confido, & quoniam ipse fratri tuo non ita pridem in coelum suscepto, Henrico, principi summae expectationis & incomparabili virtute, celeriter succrescis, & quum sis vera & viua Pa∣tris tui serenissimi & Regalibus laudibus eminentissimi Regis Iacobi, proles & imago, eiusque virtutes imiteris, hunc igitur ingenioli mei foetum tuae Celsitudini quàm de∣mississimè do, dico, dedico, offero, & eadem operâ, tuae Excellentiae candorem emprecatus, & offensionem deprecatus, hîc excurrentis praefationis epilogum, observantiae verò exordium pono. Deus Opt. Max. Rex Regum, & Do∣minus dominantium, tuam Celsitudinem longaevam & pancraticam reddat, te defendat ab omni malo, & indu∣cat in omne bonum, externum, internum, & aeternum. Amen.
E tutissima & celeberrima navium statione Har∣wicensi, in agro Essexiensi. Iulij 30. 1615.

