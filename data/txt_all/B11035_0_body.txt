



CVm animo meo diu multumque volutassem, quonam symbolo volunta¦tis meae propensitatem er∣ga amplitudinem tuam (Ornatissime vir) propa∣larem, quae plus petit postu latque, quam vel ingenij mei exilitas, vel laboris tenuitas possint elargiri: irrepsit tandem mihi id cogitanti humanitatis tuae affabilitatisque recordatio, quae nonnihil officij crebro efflagitare, et quodammodo ex∣torquere videbatur. Postquam autē hanc multiplicem com∣pendiariamque Historiam ab Aeliano Romano, idioma te Attico, limatè politequè contextam et coagmentatam, mentis acie perlustrassem, in vulgarem Anglorum sermo¦nem conuertissem, eiusdem denique aeditionem ad sudorem vsque promouissem atque exantlassem, adeo vt nihil deside∣rari videreretur q̄ vt eandē Typographicis psephismatibus absolutam, alicui Musarū patrono consecrarem, occurrit mi hi sic meditanti tua (Spectatissime vir) insignis benignitas cui hasce interpretationis primitias dicare consultissimum arbitrarer. Audax sanè et iuuenile factum si iniquus liti∣giosusque iudex suam sententiam interponeret, sed non
 tam audax, Aedepol, quam sagax, si candidus arbiter inte¦gritatis{que} studiosus, idipsum ad calculos reuocaret.
Quid enim impudentiae, Proh superos, aut temeritatis in illo fossoris facto, quamuis rustico, tamen lepido delituit, qui perpusillo munere praestantissimum imperatorem du∣cem{que} animosissimum donauit? munusculum illud sumptu ca∣rebat et precio, sed honestate pollebat, ita quid inuerecun∣diae latet vbi probitas patet? quid reprehenditur vbi nihil fuci obtenditur? Pulchrum hoc pandocheum, cum politica∣rum, tum physicarum rerum cognitione cumulatum, apoph∣thegmatw̄n et strategemmatw̄n varietate, vbertateque locupletatum, sententiarum sale conditum, verborum de∣lectu exornatum, aromaticis eloquentiae odoribus perfusum, orationis nitore puritateque decoratum, viatorem non so lum inuitat, lenocinijsque suis illectat inescatque, verumeti am deliciarum affluentia ita permulcet, et effascinat, vt vel reluctantē renitentemque retardet, atque remoretur.
Experientia nixus hisce astipulari ausim, cum quae dix∣erim Sybillina folia sint, et cum oratio ex tripode loquatur. Nam simulatque in hunc Aelianum incidissem, in manus sumpsissem, aperuissem, inspexissem, vnam atque alteram historiolam percurrissem, integrum, denique, opusculum ra∣tionis statera, iudicijque aequilibrio examinassem, volup∣tatum phalanges, tanquam ex equo quodam Troiano, prosi lierunt, quae tantopere animum meum irretitum illaquea∣tumque tenebant, vt spaciosum libelli Oceanum, anserinis remis penetrare vtilissimum existimarem. Itaque, ne oti∣ando mihimet ipsi obesse, cum nonnihil factitādo prodesse po∣ssem, vnamquamque paginam, lineam, verbum, literam, ex quibus, tanquam ex membris quibusdam et articulis, to∣tum huius enchiridij corpusculū conflatur, a vertice ad vm∣belicum, ab vmbelico ad calcem, velut miles leuis armaturae
 permeaui, arreptisque, quibus vtendum fuit, instrumentis Anglicam interpretationem aggressus sum, cuius in vesti∣bulo, repentina sese mihi prodidit delectatio, longe, vt aiunt a limine subito aspectu salutauit, obuijs tandem vlnis am∣plexata est, animoque meo, ne lassitudinis taedijque incom∣modo deprimeretur, mellistuos nectareosque humores instil∣lauit: Cuius congressu hoc lucri ad laborem accessit, vt vo∣luptas semper, sine vlla interpellatione, suggereretur, satie∣tas vero et nausea nunquam excitaretur, per saxa enim et syrtes, per salebras et scopulos, tanquam vmbra corpus, solem serenitas, hyemen aestas, aestatē autumnus, flammam fumus, indiuiduo quodam nexu sese inuicem sequebantur. Nunc autem ad eam, meo Marte, maturitatem anhelauit libellus iste, vt firmissimo fundamento, artificiosae contignationes, contignationibus, quidem, fastigia satis solida imponantur, adeoque perfecta est haec conuersio (absit inuidia verbo) su∣isque numeris absoluta, vt cuilibet viatori sese vehiculi vice prebeat, ad pinguem aliorū Mineruam sese componet, ad elaboratum aliorum Mercurium sese accommodet, deni∣que, nulli non generosi pectoris viro, semina, germina, flo∣res fructus{que}, cum vtilitatis, tum voluptatis, copiosissime im partiatur atque communicet. Sed, ne haec luxurians oratio, tanquam planta hederacea, in immensum excrescat, caetera amoenissimi Authoris hortuli topiaria, taciturnitatis te∣gumentis implicabo: de meipso tamen paucula (pace tua, spe∣ctatissime vir) attexam. Si eam interpretandi facilitatem festiuitatemque, quam nonnulli nostri seculi Phaenices sunt consequuti adeptus essem, si auream illam scribendi formu∣lam, praeclaram polygraphiam, egregias dilatandi dotes, et amplificandi facultates, inuentionis opulentiam et scaturi∣ginem, conquisitam rerum inauditarum enumerationem,
 chronologia, antiquitatis monumenta quarum flos nun∣quam flaccescit, quarum inquam gemma semper resplendes∣cit, exemplorum agmina, verborum fulmina, aenigma∣tum inuolucra, adagiorū Laconismum, multiplices extera∣rum linguarum proprietates, et quicquid hominum animos in admirationem raperet intellectu obsepirem, Si denique dij de aeque, quot quot sūt, in me tanquam in aliquam Pandw̄ ram omnia omnium virtutum ornamenta congererent, et grandiora, et gratiora mihi negotium facesserent, manibus que tuis, vtpote religiosis, rariorà clarioraque consecrarem.
Sed cum nonnihil aetatulae temeritati sit concedendum, a∣liquid triennali ab Academia intermissioni tribuen∣dum, plurimum denique sinistro omini (quod vtinam meo nunquam contigisset nomini) ascribendum, haec ieiuna in¦terpretatio satis iucunda, exanguis satis succulenta, hirsuta satis compta, incondita satis tersa (ita enim sperare tua iu∣bet humanitas) videbitur.
Nequeo (Ornatissime vir) expatianti calamo fraena inijcere, nequeo mansuetioribus Musis metas praescribere, nequeo orationem (quae torrentis instar) fluit, moderari, non quod verborum coaceruatione et tumultuaria varia∣rum vocū multitudine (a qua nescio an alius quispiamquam ego magis abhorret) memet oblectem, non quod nihil aut saltem non satis me dixisse putem nisi mediocritatis ter¦minos linguae volubilitate transilirem, sed quod amplissimū illud et peruulgatum meritorum tuorum pelagus mihi ante oculos obuersabatur, cuius reciprocas vices simulat{que}, per trā sennam intueor, plenisque tibijs conor praedicare, subi∣ta sinistrae opinionis suspicio viscera mentis meae diuexabat, cruciabat, torquebat, et (orationē futilibus mendaciunculis aspergere odiosum est) magnopere vt a proposito deflecte
 rem, dehortabatur, deterrebat. Ea vero suspicio noctesque diesque animum occupauit, voluntatem, ne subuolaret et in cōtrariū niteretur, deprimit, deijcit, vinculis{que} quibsdam et pedicis castigat, adeo vt velle vecordiae videatur esse cum facultas perficiundi voluntatem contabescat.
Porrò, non illa tantum suspicio et metus mali animum meum assiduè agitauit, sed aliud quiddam portentosum mi∣hi contemplanti oboriebatur, adulationis nimirum et Gna∣tonismi pestis periculosa, quamquidem etiamsi odio plus∣quam hostili prosequor, deprauata tamen nonnullorum in∣genia his atque illis vocibus virulentis honestum institu∣tum et ab omni assentationis tinctura alienissimum infus∣cabunt. Itaque non satis est imo vero nihil est, tanti pon∣deris prouinciam leuiter et summis, vt aiunt, digitis at∣tigisse, nisi ad viuum resecare perrexero, non satis est de∣lineasse, non satis est adumbrasse, aliquid est colorum gra∣tia, varietate, et venustate ornasse, decorasse. Nisi ergo vel le et posse conspirent, nisi vno eodem{que} ligata loro vnum i∣dem{que} iugum trahant, nihil omnino dixisse quam pauca os¦citanter et haesitanter enunciasse laudabilius cōducibilius{que} existimo. In ista tamen contemplatione assiduus totusque sum, vt quicquid addidero, siue plus sit siue minus (cum neu∣trum possit esse quod nihil est) id totum in nominis tui ce∣lebritatem meritorumque magnitudinem cedat, in ea con∣senescat, acquiescat. Interim (Ornatissime vir) balbutienti Tyronis linguae (quae adhuc enucleatè loqui nesciat) faue∣to, claudicanti stylo (qui suis caret numeris, rythmis, succo, sanguine, membris et articulis) succurrito, orationem de∣nique totam, quanta quanta sit, sic suscipito, vt quamuis humi serpat, pedibus tamen nequaquam conteratur, minu∣tatim confringatur, elanguescat, animam exhalet.

Sed, ne verborum coaceruatione, dicendique prolixita∣te mediocritatis repagula perfringerem, cum totus hic ser∣mo tuis praecipue (ornatissime vir) auribus obstrepat, finē fa¦ciam, et epistolae meae filum, ne extra ripas fluat, amputabo. Deus Op. Max. tui tuorumque patrocinium suscipiat, tibi tuisque ex animi sententia res omnes suppeditet, finitoque, huius vitae calamitatibus et ae∣rumnis coopertae, curriculo, faelicitatē nunquam intermorituram largiatur.

