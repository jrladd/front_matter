


QUo pariter symbolo tu mecum agens, manui meae debili tuam validissimam jungens, obtusum stylum in sagittam salutis Domini, contra insul∣tantes Assyrios convertisti. Quod sicut ve∣rum, 4 Reg. 13. ita pulchrum, ac jucundum est mihi de republica profiteri. Pugnasti tu quidem, sl alie∣na manu, usitato more tuo, qui cum admiranda operari consueveris, mirandus tamen nunquam volueris appare∣re, nihil tam sollicite cavens, quam ne quid de te mag∣nifice diceretur, operimento stul∣titiae saepe operiens sapientiam, jux∣ta 1 Cor. 3. 18. 31. pervulgatum illud, & celebra∣tum mentique tuae infixum penitus 1. Reg. 21. Apostolicum paradoxum; Qui vult sapiens esse, stultus fiat. Ita quidem, ut nullis compe∣dibus blandientis saeculi tenereris, exemplo David ad tempus ora mutantis, magna dona spiritus occultares, quae sunt infirmitatis humanae foris ostentans—Sed quam tu vivens in Christi aerarium copiosissime intulisti, post migrationem ex hac vita aucto Judic. 7. multiplici faenore, ipse rependit. Siquidem ubi laguncula terrea fracta est, que latebat intus sua charitate refulgens, lampas apparuit, & quae asconsa erat sub modio lucerna ardens, & lucens, super aeter∣nitatis altum candelabrum exaltata perspicua facta est
 miraulorum fulgore coruscans. Nunc enim, & quae vivens edideras, sed occultaveras, mirifica, signa, sunt cognita, & alia quam plurima recens edita patuerunt. Splendit, vile licet adhuc, utpote temporarium, se∣pulchrum tuum votivis tabellis, & ex precioso metallo signis affixis, tuorum miraculorum indicibus, quibus magis quam preciosorum marmorum crustis, vel Ae∣gyptiis pyramidibus, & obeliscis effulget, majus deco∣ris indies accipiense incrementum ab iis, qui nova be∣neficia consecuti, inferunt nova signa.
