


QUae homines vulgò admirantur singula, ea licèt in Maiestate vestra (Rex Serenissime) con∣currant & confluant vniuersa, qualia sunt Natalium splendor, Regnorum amplitudo, Prolis foelicitas, Subditorum amor, denique
Pax à sublimi descendens aureo coelo:
Nihil tamen est, quod ampliorem apud omnes bo∣nos & cordatos conciliat gloriam, quàm tanta re∣rum Diuinarum pariter ac humanarum scientia, cum vera pietate & religione coniuncta. Quis nint nescit Maiestatem vestram vsque adeo literis de∣lectari, vt ne cibus quidem quotidianus, nisi disser∣tatione aliquâ Theologicâ, aut saltem Philosophi∣câ, tanquam aromate, velcondimento quodam opi∣paro aspersus palato sapere videatur? Meritò ita{que} Jacobi Solio, mensaeque quadrat illud Reginae

Sabaeae de Salomone elogium: Beati serui tui, qui1. Reg. 10. 8. stant coram te semper, & audiunt Sapientiam tuam.
Ad magis publica vt accedam, quis non planè attonitus obstupescat, conspiciens Principem ab ipsis incunabilis in regendis Imperio populis versatum, in florentissimis Academijs, amplissimisque docto∣rum hominum consessibus, tot acuta et selecta inge∣nia et aureo dicendi flumine, et accuratâ disserendi facultate, et subtilissimâ difficillimarum quaestio∣num enodatione tam longè superare?
Uerùm, vt haec Musarum domicilia, et pulue∣rem Academicum transeamus, cùm omnes Angliae Ordines Regem suum in Comitijs Regni Parlia∣mentarijs de rebus maximis, et Reip. vtilissimis, non sine omnium stupore audirent perorantem; quantis sunt perfusi gaudijs? quàm se beatos prae∣dicabant?
Haec magna quidem sunt, & Rege Philosopho digna; sed ad maiora propero. Nam quod est in annulo gemma, illud ipsum est in Regia Ma∣iestate vestra, inter tot naturae dotes, tot literarum lumina, vera Pietas, seu Religio. Cuius radij non modò haec Regna splendore collustrant, sed ad ex∣teros quoque longè latéque se diffundunt, adeò vt omnes Orthodoxae Ecclesiae Iacobum Magnae Britanniae Regem, tanquam Reip. Christianae  suspiciant.
Nec Orthodoxis modò, sed Principibus etiam,

qui adhuc à Pontifice stant, Lampadem praetulisti. Causam enim omnium Regum communem contra Papam, & nobile par Cardinalium, Bellarmi∣num & Perronium, tam solidè atque neruosè cala∣mo vindice egisti, vt spes sit Principes, etiam Pontificios, lucem breui aspecturos, imò iam a∣spicere, veráque ac recta de Principatu monen∣tem amare, adeóque optare, vt vindicatum illud ius suum repetendi, exequendique detur tandem op∣portunitas.
Caeterùm hoc Sidus coeleste propiùs intuens, prae gaudio exultat Britannia vestra, sibijpsi gratulata, quòd sub tanto Principe tam foeliciter floreat. Cu∣ius tam fausti Regiminis sub Regni initio nobis specimen dedisti, cum ceu Constantinus alter, inter Episcopos & alios, vt quaedam inter nostros de ri∣tibus nonnullis orta dissidia consopires, sapientissi∣mè disceptans, omnium in Te oculos & animos ra∣peres.
Et quo coepisti modo pergens porrò, naues tibi diuinitus commissas, ad sacrae Scripturae Cynosuram peritissimè gubernas; quod diu facias precor, ma∣num habens in clauo, oculos in astris. Nec guber∣nas modò, sed defendis etiam, id{que} non Sceptro tan∣tùm & legibus, quod vobis cum Constantinis, Theo∣dosijs, & huiusmodi Heroibus est commune, sed ca∣lamo quo{que}, quod non multis, opinor, Regibus conti∣git. Quare Fidei Defensoris Titulus, iure haere∣ditario Regibus Angliae delatus, in Maiesta∣tem

vestram optimè quadrat, quum tanto Titulo res Titli tam pulchrè & plene respondat.
Porrò (Rex serenissime) si Fidei es Defensor, ergo & fidlium, id est Ecclesiae; quòd si Ecclesiae, etiam Ministerij, ine quo Ecclesia constare non potest. Ita sacrosancti Ministerij defensionem Stylus vester Regius suo ambitis includit. Quod munus magnificè praestans, omnes Verbi Ministros doctos & pos, Regali dextrâ protegis, munificen∣tiâ ornas, & amore plusquam paterno complecteris. Epscopos verò, Ecclesiae nostrae Stellas & Angelos, quò decet pium Principem, colis affectu; quinetiam eorum nonnullos, eruditione, pietate, ac rerum ge∣rundarum experientiâ eminentiores▪ tanto prose∣qèris honore, vt Maiestati Uestrae ab intimis sint consilijs.
Quae cùm ita sint, Liber iste, licèt exiliter & parum eleganter conscriptus, in Serenissimùm conspectum vestrum prodire gestit, quippe qui Epis∣copos, atque adeò vniuersum Ministerium Angli∣canum, Maiestati vestrae charissimum, à Pontifi∣ciorum calumnijs ex ipsis Archiuis verè vindicet. In quibus citandis tam anxius fui, & sollicitus, vt Latimerus noster mihi subinde in mentem veniret; qui quum, Pontificijs adhuc erroribus imbutus, vinum in Coena Domini aqua diluendum esse pu∣taret, non contentus semel, aut iterum aquam adhibuisse, tertia quoque vice infundere solebat: quum tamen ad ipsum Memento ventum est,

percussit eum cor suum, ne fortè non satis aquae admiscuisset. Et ego quoque (Rex serenissime) in re dissimili non dissimili vsus sum diligentia. Nam Registrorum loca praecipua non semel, aut iterum legisse contentus, tertia, immò decima quoque vice inspexi. Quum tamen ad Praelum, tanquam ad ipsum Memento ventum est, percus∣sit me cor meum, ne fortè non satis diligenter in∣spexissem. Vnde operas Typographicas in prima huius operis editione aliquoties cessare feci, dum ego ad Archiua properans, locos integros proprijs oculis denuo perlustrarem. Nec in hac secun∣da adornanda deerant secundae curae. Deum sci∣licet conscientiae inspectorem sanctè testor, me im∣pensè operam dedisse, vt Archiua sincerè ac fideli∣ter citarentur. Licèt igitur aduersarij libros contra me pergant scribere (quod nonnulli factitârunt) possem tamen eosdem vnà cum sancto Jobo super scapulas meas ponere, & illis, quasi diademate, caput meum cingere.
Dignare igitur (Rex serenissime) supplici∣ter oro, hanc meam Ministerij Anglica∣ni Apologiam, nunc Latinis indtam vestibus, & ad Regiones transmarinas properantem, sub alarum Vestrarum vmbra protegere, eidémque nominis vestri splendore gratiam apud omnes bo∣nos & veritatis amantes, apud alios tutelam con∣ciliare.
Quod superest, Deum Opt. Max. humiliter

precor, vt qui te Orthodoxae Fidei, verae Ecclesiae, Sacrorúmque Mystarum constituit Defensorem, idem Unctum suum potente dextrâ defendat, vt tanquam Cedrus in Libano altissima, & arbor in horto Dei nobilissima, cuius nec fructus deficiunt, nec folia defluunt, quia ad perennium aquarum ri∣uos est sata, & perpetuis fluentis irrigata, apud Anglos tuos sicut in terrestri Paradiso diutissimè viuas, valeas, vigeas; tandémque plenus dierum, in coelestem Paradisum migrans, vnà cum Christo ae∣ternùm regnes.
Ita precatur
Serenissimae Maiestatis vestrae sub∣ditus, seruúsque humillimus,

