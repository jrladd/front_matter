



LVcubratio haec (Regum illu∣strissime) trium Principum res gestas complexa, ante an∣nos plus minùs decem sub au∣spicijs augustissimi parentis vestri in lucem prodijt; & nisi sic prodijsset, fatum suum in ipso limine maturè invenisset. Impressoris enim incuria effectum est, ut minus digna esset quàm quae vel à proie∣ctissima audacia tanto nomini consecrari pos∣set. Oblatam nihilo secius qualiscunque fuerit, aspernatus non est clementissimus Princeps.

Vnde mihi animi iam ut eandem hanc denuo (sed castigatiùs) editam, Maiestati vestrae virtu∣tum paternarum aequè. ac regnorum haeredi, conspiciendam porrigam. Nulli sane alteri post sacratissimae memoriae Iacobum Regem ullo ju∣re debebitur. Eam igitur ut clementer accipere non dedignetur M. V. obsecrat, qui eâdem fide & obseruantiâ se suaque omnia quàm humilli∣mê Maiestati vestrae dicat consecrátque

