


COgimur; inuitis (Clarissime) parce quaerelis
Te saluo; laetis non sinit esse Deus:
Nec speratus Hymen procedit lumine claro,
Principis extincti nubila fata vetant.
Illius inferias maesto iam Musica cantu
Prosequitur, miseros haec Dea sola iuuat.
Illa suos tibi summittit (Dux inclite) quaestus,
Fraternus fleto quem sociauit amor.
Sed noua gaudia, sed tam dulcia foedera rupit
Fati infoelicis liuor, & hora nocens.
Quod superest, nimios nobis omni arte dolores
Est mollire animus, spes meliora dabit:
Cunctatos{que} olim cantabimus ipsi Hymenaeos,
Laeta simul fas sit reddere vota Deo.
