


Nobilissime Domine,
CUM proclivem adeo in adu∣lationem hujus saeculi geni∣um omnino oderim praeter orum fere omnium morem qui mecae∣ati suo opusculum quodpiam inscri∣nt, neque in tuas ipsius, neque in

Familiae tuae laudes multis excur∣ram, cum praesertim Historia ipsa publicaque Regni Scotiae instrumenta, non antiquissima solum ejusdem stem∣mata, sed & virtutem, fortitudinem, ingentia sacta, inconcussamque sem∣per in reges nostros illustrium majo∣rum tuorum fidem nec semel, nec paucis divulgarint. Nihil tamen, spe∣ro, proferam quod prae modestia aegrius ferre debeas, si dixero cum omnibus sive Britannis, sive exteris quibus non de facie tantum notus es, eorum te vestigia quamvis adhuc tantum aerate florentem per Templum Virtutis ad Templum Honoris & Gloriae, tam presso pede insequi, ut quibus illi aliquando dotibus claruere, has re∣rum a te gerendarum splendore illu∣striores forte aliquando fore, nec im∣merito, nec solus conjiciam. Quidni igitur hoc loco absque ulla adulatio∣nis suspicione liceat mihi profiteri te non modo conspicuum antiquissimae, nobilissimae, fidissimaeque regibus no∣stris Familiae, ac Thannorum Calderae,

opumque, quibus potiuuntur, legiti∣mum haeredem, sed videri etiam donatum a natura iis sive corporis sive animi ornamentis, quae ipsis ad sublimia quaeque regni munera addi∣tum aperuerunt, quibus ii recte admi∣nistrandis insignia Regibus tum Sco∣tiae, tum magniae Britanniae obsequia nulla proinde oblivione delenda pro re nata praestitere.
Sed cum nullam hic Panegyrim mi∣hi proposuerim, utpote quae tibi vel le∣vissimam adulationis speciem refugi∣enti ingrata foret, huic argumento plu∣ribus non immorabor; hic tantum di∣cam tractulum hunc, cum Academia Sci∣entiarum sit, vel eo nomine tuo deberi patrocinio quod illius argumentum intime te, penitusque nosse indiciis haud obscuris non ita pridem de∣monstraveris, cum enim propitio mi∣hi casu in librum a te sane perquam docte eleganterque conscriptum prius quam mihi notus fores, incidissem statim eo paucis, compendioque ani∣madverti

contineri non veteris modo novaeque Philosophiae Systemata, sed & omnem fere utilorem & alicujus momenti doctrinam, flosculosque e∣tiam Eloquentiae selectiores, nec non conspicua Pietatis in Deum, Fideique in Regem ubique indicia, ibi praesertim ubi sub finem operis, tuo ipsius Pa∣trisque tui nomine, Regis nunc regan∣tis (tum Ducis Eboracensis) certissi∣mum avitum ad diadema jus, spiranti∣bus ubique tuum in ipsum amorem verbis pro officio declaras, eoque tem∣pore quo debitae regiae Familiae fidei, obedientiaeque declaratio non oppor∣tuna tantum, sed & necessaria omnino videbatur; cumque annum jam sextum supra decimum vix implevisses non potui non mirari maturos adeo tuo in hortulo solidae virtutis fructus, e quo teneriores tantum adhuc flosculi habi∣ta aetatis ratione expectari poterant.
Dam haec me impellerent ut tuo tractatulum hunc nomini inscriberem novam mihi provinciam imposuerunt

ut eum scilicet ad limam denuo revo∣carem, quo jam tuo dignior aspectu quantumvis tibi semper impar, facili∣orem ad te aditum inveniret.
Illud tantum sperare mihi liceat, ut qui longinquas regiones peragrarunt, domum reduces non absque voluptate aliqua exigua eas in Mappa revisunt, ita futurum tibi negotiis magis seriis libero non injucundum contemplari varias illas Scientias Artesque quas tanto successu grandioribuse volumi∣nibus conquisitas, domi orisque foeli∣citer exercuisti.
Caeterum licet nihil hic penitius at∣tingam, praeter non contemnenda Ar∣tium plerarumque, ac Scientiarum principia, celebriores ubique Authores indico, ut ea tibi pluribus submini∣strent, quae paucis tantum proposita mihi brevitas ipseque tractatuli hujus∣ce scopus a me exigebant; hac itaque non injucunda scribendi methodo, quicquid de opere ipso censeas, forte fiet ut & concilium meum probes, &

propositam mihi metam; eo enim hoc opusculo collimavi, ut quidpiam quamvis modicum praeclaris animi tui ornamentis adderem, dum interim pa∣lam profiteor quam non ficte haberi velim tibi, tuoque ubi res feret, obse∣quio addictissimus.

