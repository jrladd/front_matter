



VEreor (Illustrissime Comes) ne insolentis audaciae crimine, quod apud Dignitatem vestram depre∣cari expediret maximè, meritò intentarer, qui chartulas has tanto tamque splendido Nomini inscribere non subtimebam.
Non enim tantum mihi ausim tribuere, ut, quod in publicum emittere tenuitas mea prae∣sumserit, vestris manibus dignum censerem. Sed spes est, neminem mihi vitio versurum fo∣re, si, Quem omnes summo prosequuntur ho∣nore, & ipse Colerem, suspicerem, & admira∣rer. Quin & singularis illa Benevolentia, qua obscurum me, nulliusque nominis, digna∣ta est prosequi Celebritas vestra, (Quem Docti, Mecaenatem; Ecclesiae, Patronum; Ecclesiarum Ministri, Fautorem dicunt & ve∣rè dicunt) Gratitudinis hoc, Observantiaeque specimen efflagitat. Liceat itaque, rogo, Primitium hoc, quale quale sit, Strophiolum vestro Nomini porrigere: quale se angusta nostra & inculta exhibere possunt viridaria; parùm (fateor) amaenum; piis tamen can∣didisque lectoribus (spero) haud insalubre.
Vidimus (heu!) vidimus Angliam bel∣lorum incendiis, conflagrantem; ardentes Provincias; prostrata & exanguia virorum, civitatum cadavera; in Optimates, in Regem insurgentes de plebe infimos; Ecclesiam om∣nibus calamitatum procell is objectam, & ma∣le-feriatorum pedibus miserè conculcatam. Illius vero Dei Opt. Max. qui per tot an∣nos
exulantem Regem in solium reduxit; qui Optimates Honoribus, Episcopos Cathedris, Pastores Ecclesiis restituit; ejus (inquam) auspiciis jam tandem respiravit Respublica, revixit Ecclesia, Antiquae jam rursus vigent leges. Quae certè (bona si nostra nôrimus) omnium animos laetitiâ, omnium ora summis Divinae Benignitatis laudibus explerent; om∣nesque ad Promovendam hanc, conservandam∣que Ecclesiae Pacem tam divinitùs datam exci∣tarent. At vero (quis crederet?) plurimo∣rum mentibus etiam adhuc inhaerent penitus, imo vigent discordiarum semina. Hic in Le∣ges, Regem, Regimen, Ritus Ecclesiasticos, Publicasque Formulas petulantiùs invehitur Ille teneris animis scrupulos injiciens inanibus terriculamentis infirmos perturbat: Hinc, Leges iniquitatis insimulantur; illinc,  quasi , tyrannidis, &  sugillantur; istinc, reductis antiquis & inno∣cuis Ritibus, & Liturgiâ, Religio, quasi tota jam corrueret, & inundantis iterum Romanae Superstitionis metus esset, defletur: Hi no∣lunt, Illimetuunt eâdem cum caeteris fidelibus viâ incedere, legibusque circa res Ecclesiae se submittere.

— Quis talia fando
Temperet â lachrymis? —
Summus ille, Pater luminum, Deus pacis, qui dedit Ecclesiae unicum , qui pro∣posuit nobis unicam ,Tit. 14. qui praepa∣ravit nobis unam ,Jud. 3. sicut promi∣sit, sic & impertiat omnibus Corunum,Jer. 32.39. & vi∣am unam; illuminet omnium mentes Divina veritate; edoceat omnes Fraternam chari∣tatem; ut ,Eph. 4 15.  studiis sincerae pietatis sedulò omnes incumba∣mus, &  adolescamus in eum, ui est, Caput, Christus. Quod ut fiat, has la∣borum nostrorum Primitias Ecclesiae offerre & dicare visum est; quò scrupulis, qui tot ad∣huc malè habent, ex animis fidelium evulsis; Dubitationibus Praescissis; iniquis suspicioni∣bus amotis, Christiani, inter nos, omnes , Legibus, Ritibus, For∣mulis & Constitutionibus Ecclesiae confor∣mes, ejusdem Paci, Gloriae splendori consule∣re inducantur. Si (quod absit) tanta de spe decidamus, hoc tamen nobis erit solatio, fecimus quod potuimus, & in magnis vel
voluisse sat est. Etiam paucillum similae ac∣ceptum est Deo,Levit. 5.7, 11. ubi Pecudes & Turtures non sunt in manibus. Qua spe fretus, sub Divinae Benedictionis auspiciis, vestraeque Celebrita∣tis umbrâ & Clientelâ scripta haec, qualiacun∣que sint, confidentiùs ausim evulgare: Vestro Nomini, in aeternum observantiae Monimen∣tum, inscribere ista, & dedicare siliceat
 Dat. Pridie Idus Maii. Anno Aerae Redemptionis. M.DC.LXII.
