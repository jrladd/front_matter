



Illustrissime princeps,
QUI & Hispanorum, & papicolarum es Horror, sicut & pio∣rum principum, &
 protestantium amor: Cujus so∣lum nomen alteros (uti de Cae∣saris hostibus olim dictum) somnum capere non sinit; A∣lii vero vestra ope, & authorita∣tis scuto tecti, & muniti, aut vi∣ctores, aut incolumes plerumque evadunt,
Macte virtute esto, sententia dia Ca∣tonis. Accedit etiam praeclara vestra prudentia in administratione turbulentae hujus reipublicae: Ex quo enim gubernacula imperii & fraena reipublicae in te suscepisti, Britannia sub vestro principatu hoc didicit, quantum refert, gravissimis, & difficilli∣mis temporibus aliquem reipub∣licae praeesse. Qui sic suo fun∣gitur officio, ut bonorum homi∣num non solum expectationi,
 sed votis satisfacere sciret.
Cui adjicienda est vestra fru∣galis aulae vestrae domesticae cura, quae non uti Craesi regia magni∣ficè, & sumptuose est exornata, sed sicut platonis domus mun∣do nitore splendida: Cujusque mensa non saliaribus dapibus, aut Vitellii patinis est referta, sed satis liberalis, & bene necessari∣is quidem rebus instructa: Ita ut lauta sit, & sobria, omnisque luxus expers, & vacua, nullaque sit familia melius morata, aut sanctius instituta quam aula vestra.
Quid autem memorem Justi∣tiae vestrae solemnia exemplaria, quae per totum nostrum orbem diffusa, in propatulo sunt, & sub omnium oculorum ictu. Ne∣queo tamen silentio praeterire, gratissimum vestrum nobis o∣pus,
 quod leges nostras anti∣quas, patrias, & haereditarias, Invitis, & reluctantibus non∣nullis innovatoribus, stabilire, & Juramento vestro confirmare dignatus es: Ita quod recte ap∣pelleris legum nostrarum ful∣crum, & columna: In eo ae∣quans Themistoclem in acie, qui fortissimus, & Aristidem in pace, qui Justissimus erat: un∣de saniorum omnium sententia constat, summum pro merito vestro imperium vestrae Celsitu∣dini Jure deberi: Nam naturae lex est omnibus Communis, ut deterioribus imperent meliores.Dyonis. Halicar∣nassaeus. Hor.
Sume superbiam
Quaesitam meritis. Haecque omnia  & sine fuco profiteri non erubesco, nec pertimesco, quia non est a∣dulatio, vel supparasitatio, vera
 asseverare & praedicare, sed potius pusillanimitas, & im∣modesta modestia, veritatem tacere, & celare. Licetque sum∣ma petit livor, & eminentia in∣vidia non Carent, sit tamen Cel∣situdini vestrae, erectus, & un∣di{que} quadratus animus uti sem∣per, qui instar cubi, nullis fortu∣nae ventis, & procellis divelli, aut prosterni poterit. Quod ut faxit summus ille Jupiter Stator, & Je∣hova noster.

