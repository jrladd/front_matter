


INclyte Mauortis, Musarum dulcis alumne,
Accipe iuncta Italis Anglica verba notis:
At{que} Marenzaeos cantus, quos approbet auris
Attica, quos Charites, quos{que} DIANA velit.
Sirudius quid inest, id nostri culpa laboris:
Et melior primo fortè secundus erit.
Attamen Hesperiae Philomelae subdere voces
Non est exigui debile Martis opus.
Tu dignare, precor, sincerae munera mentis,
Siuè sonent placido murmure, siuè graui.
Candida & atra suo percurrit lumine Phoebus:
Candida & atra volens accipe, Phoebus eris.
Phoebus eris, nisite sacrato culmine Mauors
Auferat, armipotens vt fera bella geras.
Ecquis enim vestrae nescit conamina Musae,
Metra{que} ad Aoniam saepè canenda lyram?
Sed mitto quoscun{que} tuae virtutis honores:
Maior es eulogijs, carminibus{que} meis.
Aurea concedat foelicis tempora vitae
Iupiter, & coeptis nolit abessetuis.

