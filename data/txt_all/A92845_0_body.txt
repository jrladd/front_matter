


Dignissimo Do Procancellario; Collegiorum Praefectis Reverendis, Sociis eorundem doctissimis; Iuventuti Nobili, Generosae, doctae & ingenuae: Academiae Cantabrigiensi, Quam Ecclesia Anglicana Matrem agnoscit foecundam, piamque Filiam, Resp. Anglicana subditam simul sentit atque etiam Rectricem, Dum in Alumnis assidet Reip. Gubernaculo; Dudum denique Orbis Christianus partim reveritus est Sociam, partim metuit Adversariam; Cui cum Sorore celeberrima Veritatem Ecclesia; Consilium Politia; Lucem omnem, Celebritatem omnem Ʋniversa adeò Anglia unicè refert acceptam: Quam Majorum per aliquot secula Pietas & munificentia, Alumnorum ab omni penè hominum memoria sinceritas & Eruditio Exteris exhibuerunt planè invidendam, Reip. studiosis in pretio summo habendam, Et (Quod seculo degeneri poscunt & contendunt Fanatici) Avarae Ignorantiae (nisi Deus coelitùs obnunciaverit) diripiendam: In qua Quod verè culpent nil reperiunt obtrectatores, Monitricibus etiam Avaritia, Invidia & Inscitia, Praeter hodiernam Academicorum scientiam, & eximiam Fundatorum libera∣litatem: Crimen est Academicis nil aliud, quàm quod Ditescere videantur & Sapere, supra quod par est Ministris (si Deo placet) Evangelicis: Quam à vero crimine securam praestitit innocentia, A rapina sacrilegorum, Dei hactenus Sospitatoris Tutela, Malevolorum vero diris & calumniis ipsa exposuit Integritas: (Eorum, inquam, Quibus Ignorare est Sanctitatis principium, Quaeque sequitur Conclusio, Reip. & Ecclesiae pernicies: Qui per spississimam totius Ecclesiae caliginem tendendum clamant ad lucem Evangelicam, Dei Regno in tenebris constituto: Nimirum,

 Ʋt nocte illa tecti, dum coelum rapere videri cupiunt, diripiant terrna. Immerito Academiae vitio vertitur talium negligentia, Nam Mater Academia non creat, non violenter ingerit, Sed volentibus excolit ingenia, Et Hos etiam, quod inse erat, voluit illa fuisse doctos.) Eidem Matri Almae aeternitatem apprecans, In eadem Viris pietate, gravitate, & rerum divinarum humanarum{que} scientia conspicuis, Juvenibus Majorum splendore, suo candore, spe omnium Beatissimis: (Quos calumniarum impudentissimarum in elenchum, Operi praefigit)

