



MESSIEVRS,
Ce qui vient de vous, retourne à vous. L'excellence de vos pre∣dications (comme aussi celles de quelques Pasteurs douéz de graces non vulgaires retiréz ici) auquelles Dieu m'a faict la grace de me rendre assidu pendant mon seiour en cest heureux Royaume, & les textes sacréz par vous interpretéz pied à pied auec les ornemens requis, & application continuelle & pleinemēt faicte, ont porté mon Ame & l'inclination d'icelle où desia elle estois pencheante, c'est assauoir à la meditation à la∣quelle mon esprit s'est attaché, pour penser plus aux choses diuines qu'aux humaines. Et est arriué qu'au lieu de deffendre la cause des hō∣mes, comme i'ay faict depuis vingt ans & plus au premier Senat de France, i'ay pris vn plai∣sir indicible à vous entendre plaider la cause de Dieu, au lieu de vacquer à bexercicè &
fonc̄tiō de donner aduis & conseilà ceux qui le demandent, pour remedier aux fluxions & hu∣meurs d'vn proces souuentesfois importun, ma delectation a esté d'apprēdre de vos bouches les preceptes de santé spirituelle, au lieu de cōmu∣uiquer auec les hommes pour affaires humains, ie me suis entretenu au doux contentement que reçoiuent les esprits par lans auec Dieu, & se representans iournellement la grandeur de ses benefices inestimables par la naissance & re∣naissance de l'homme. D'ailleurs outre plu∣sieurs remerciemens faicts à Dieu en vos di∣uerses predications incontinant apres la nou∣uelle de paix, vous ayant pris & ordonné ce iour extraordinaire & solemnel pour sacrifice d'actions de graces au Toutpuissant de son don miraculeux, ie me suis trouué en l'Eglise, ou suiuant de coeur, volonté, affection, attention & intention ces deux cloquens Ambassadeurs du Filz de Dieu, auquels la chaire a esté pre∣sentée pour le glorifier, en le remerciant par leurs predications diuines & prieres arden∣tes, aussi tost & ausortir du Temple, est née cest Action de graces qui de droict retourne à vous, considerant que plusieurs qui eussent peu mieux faire que moy, en donnant au iour les tesmoignages de nostre recognoissance deue enuers le ciel, & particulierement vous autres Messieurs n'auez le loisir distraicts & empe∣schéz
par vos predications frequentes & au∣tres saincts exercices qui en dependent. Ainsi est aduenu que comme on se noircit au Soleil sans y penser, aussi entendant tant de belles predications & sainctes meditations, ceste miennepetite s'est formée en vn instant, & l'effect d'icelle remonte à sa cause & à son ori∣gine. Ie vous supplie treshumblement le pren∣dre en bon part, & comme ie suis obligé de che∣rir toute ma vie l'honneur & la faueur de vo∣stre cognoissance, & benir les heures esquelles i'ay veu & entendu personnages si excellens en doctrine & pieté, en vous entendant & voy∣ant, aussi ie vous supplie me croire sans fin, de coeur, d'ame, & d'affection entierement vo∣stre. Et sur ceste verité ie prieray Dieu nostre Pere, auquel vous seruéz en son Eglise.
Messieurs, Benir de plus en plus l'allai∣gresse par vous apporteé en l'exercice heureux & glorieux de vostre sainct Ministere, vous fortifier contre toutes difficultéz qui l'accom∣pagnent, vous donner de surmonter les empe∣schemens qui s'y rencontrent, & tousiours auec la continuation à'vne longue & heureuse vie en bonne & ferme santé vous faire sentir a∣bondamment les consolations de son Esprit par nostre Seigneur Iesus.
De Londres ce 27 Nouembre 1622.

