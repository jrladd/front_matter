



CƲrita grassentur? curtanta diutius Anglis
papicolae cur tot dira pericla ferant?
Hispanae cur sic inuicta classe phalanges
conentur Christi tradere membra neci?
Cur pede foedi frago terram premat hostis Hybernam
perfidus? vsque & adhuc cur noua bella paret?
Cur mercatores, cur sic Jnquisitor illos
indignis tractet turba cruenta modis,
Quos pia, pacis amans nostra Jllustrissima princeps
misit saepe, sui foederis ipsa memor?
Cur Gallos reddat rabies Hispana rebelles?
cur vicinorum depopuletur agros?
Cur malè non pereant quos & Regina Britannûm
insidiatores senserit esse truces?
Cur Christi spoliet Babylonica bellua caetum?
cur vinum stupri porrigat vsque sui?
Cur fulcrum papae viuat? Cur proruat vltra
in pecudes Christi sanguinolenta cohors?
Pe bonis ergo auspicijs ô Nobilis heros,
perge inuicte Comes, perge bonis auibus.
Sic charo sine fine suo gaudebit alumno
antistes primâs Nobilis Angligenûm,
Qui comitem teneris hunc enutriuit in annis,
ô faustum talis cui moderator erat.
Ʋos (precor) omnipotens pariter conseruet vtrosque
perpetuusque simul pectora iungat amor:
Hîc multos annos alter laetetur vt altro,
Reginae summè fidus vterque suae,
Et post longaeuae quàm plurima gaudia vitae
stelliferum tandem scandat vterque polum.

