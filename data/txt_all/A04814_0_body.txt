


QUUM VERAM ET Christianam humilita∣tem, quam fides exigit & pietas, duo potissi∣mum pariant, notitia legis, &, quae inde ma∣nat, peccati agnitio; boni & fidelis Pa∣storis est populo suae fidei & curae com∣misso summam illam justitiae perfe∣ctionem, quam DEI lex à nobis re∣quirit, ob oculos ponere, & ex ea no∣strae obedientiae naevos, ac innumerabi∣les

defectus detegere, ac demonstrate. At Romanae Ecclesiae Doctores; ut olim, ita & hodie in clarissima & Evan∣gelii & literarum luce hac in re suo muneri & officio manifeste desunt, imò Christianorum animis palpum hìc ob∣trudere nil dubitant. Ut enim con∣scientiam hominis justificati in sopo∣rem quasi collocent, ne quid residuum habeat cujus se coram DEO arguat, & condemnet, distinctionem illam peccati in mortale & veniale, ex natu∣ra sua, mordicus retinent, & tanquam Palladium aliquod tuentur. Nempe hoc illud est; quamdiu stabit ea di∣stinctio, prout illi eam interpretantur, stabit, & hoc, posse nos implere legem obedientiâ omnibus numeris absolu∣tâ, at{que} adeo nos operibus nostris aeter∣nam gloriam de condigno mereri. Quod dogma, quam sacris literis, & piorum conscientiis repugner, omnes humiliter & fobriè pii adeo agnoscunt, ut non sine gemitu & lachrymis mise∣riam suam in hac lachrymarum vall

coram Deo profiteantur, & ingenuè testentur. Cum ergo piorum om∣nium sensus dictitet, hac ex parte Ro∣manensium Ecclesiam maximè vacil∣lare, ego exemplo ducum usu perito∣rum Romam ejusque moenia ibi op∣pugno, ubi ruinam minantur, facilli∣me{que} suffodi & complanari possunt. Deus Opt. Max. his nostrae tenuitatis conatibus faveat, vestra{que} Amplissimi, Clarissimi, & Consultissimi viri, mihi adfit benignitas, quam ut indies expe∣ior, ita grato animo excipio. Hoc ut saeculo nostro testatum faciam, vobis hanc de impossibilitate implendae legis disceptationem, ut certissimam animi vobis addictissimi tesseràm, exhibeo. Valete. Datum ABREDONEAE, Anno 13. Iunii 17.

