


INter celebres Respublicas, quae hactenus apud sapientiores Gentes, tam sacras quàm profanas, bono ordine & laudabili disciplinâ ex∣cellucrunt, slorentissima Vestra Londinensis jure principem locum meretur. Forma enim illius administrandae in tam populosa Ʋr∣be, (censoribus vel ipso Platone & Bodino,) omnibus numeris absoluta, elegantem coelestis machinae harmoniam & concinnam humani corporis fabricam ad vivum ferè repraesentat. In ea equidem, (ut nihil referam de empo∣rio totius Orbis terrarum celeberrimo,) omnia & singula, summa mediis, media imis, invicem aptè disposita, probè ordinata, & subalternè mutuo officiorum nexu quasi concatenatasunt, ut facilè vel uno intuitu quenque in sui admirationem & desiderium trahant. Ʋnde metropolis Vestra non immeritò Britanniarum Epito∣me & Microcosmus multis appellatur. Adhaec insuper sincera salutaris verbi Dei praedicatio, decénsque in Magistratum observantia, Vrbem Vestram Christi Throno acceptiorem & cateris Nationibus illustriorem reddit, ut non sine causa in tanta copia rerum cum Regio Psalte Vobis accinere ausim:Psal. 145. v. 15. Beatus populus, cui haec sunt. Non ingratus itaque Civitatis Vestrae hospes, quantum per aliquot annos experienti à assequi licuit, à Formaregiminis Rempublicam, rudi (ut aiunt) Minervà, adumbratam, & veluti in tabella depictam, pro beneficiis, debiti red∣hostimenti loco, Vobis offero, ut in posterum constaret peregrinis Academias lu∣strantibus, & potissimùm ad Panegyrin Vestram majori numero confluentibus, quas obcuras & labores Capiti Magistratûs, in ipso ingressu, à reliquis illius membris tantus honor instituatur. Sin minus aliquid ex voto praestiterim, suffi∣ciat mihi primo raram glaciem in refluo Tamesi srangere, aut saltem Academicis Vestris, Vrbe hâc oriundis, admeliores Patriae conatus in Poetico studio facem praeferre.
DEVS ter Opt. Max. Britannici Imperii & hujus Reipublicae Stator, Sere∣nissimum Regem CAROLUM cum Regina & Prole Regiâ, Vniversos Regni Proceres, Clerum, & Vos omnes, tot diversa Regalis Vrbis fulcra, in aurea pace & integritate cordis, salvos & slorentes diu conservet. Calendis Ianuarii, Anno Dom. 1638.

