



CUm Anastasius Antiochenus ad Gregorium Magnum scripsisset, & S. Ignatii clausulam Epistolae suae subjunxisset; eandē suae etiam Gre∣gorius subtexuit, & hanc rationem reddidit, quia non tantùm vester est, sed & noster. Ita Occidentis & Orientis Patriarchae pro sanctissimo illo Praesule & Martyre inter se contendebant. Alii hujus  mores, aliae con∣certationes: & docti & indocti, & domi & foris, pretiosissimas illius Martyris reliquias convellunt. Ad sedem igitur vestram Archiepiscopalem con∣fugit ipse Archiepiscopus, & hoc unum efflagitat, nè pro impostore habeatur. Tu, cui apud nos sub Rege maximo summa in negotio religionis & cu∣ra & potestas, singulari Dei providentiâ, meritissi∣mò commissa est, qui Ecclesiam nostram adversus exulceratos hominum animos, & luctuosissimo∣rum temporum vitio enatas inimicitias pruden∣tiae incredibilis autoritate tueris, tam praeclarum pristinae simplicitatis cum in doctrinâ Catholicâ tum in disciplinâ Ecclesiasticâ monumentum ab

ingeniis maleferiatis ventilari, Epistolas in vincu∣lis inter ferocientium militum manus & carcerum angustias animo praesentissimo exaratas tanquam invenustas rejici, haeresium tum primò exortarum & nunc demum repullulantium Schismatúmque certissimum remedium extirpari, faciem denique Ecclesiae primitivae clarissimè repraesentatam de∣turpari & obliterari nunquam patieris. Quid feli∣cissimos eruditissimi Primatis Armachani cona∣tus, quid conspirantem originalis Graeci Codicis à doctissimo Vossio peropportunè procuratam editionem, quid Hammondi viri optimi con∣summatissimi{que} Theologi lucubrationes comme∣morem? Non enim dubito quin horum omnium labores maximo Ecclesiae emolumento susceptos diu antè probaveris magnóque acerrimi judicii prudentiae{que} tuae pondere stabiliveris. Cùm autem haec omnia ad severum nimis examen vocata sint, quae hoc qualicunque Opere reponenda duxit, si non eodem judicio probare, tamen eo quo ipsum soles candore recipere ut non dedigneris, humil∣limè petit

