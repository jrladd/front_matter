



MOnseigneur, le coeur qui est accōpaigné de quelque bon∣ne volunté, ou enuers Dieu, ou enuers les hommes, se sent tousiours esguillonné à faire chose qui puisse apporter instruction ou com∣modité aux autres. Or combien que ie con∣fesse franchement que ie ne suis pas tel, que ce qui procede de moy, soit digne de venir en la lumiere des hommes: Toutesfoys considerant, que nostre deuoir est de nous esuertuer (selon le peu qui est en nous) pour nous employer à vn bien commun, I'ay bien voulu enfaire vn essay en ce mien petit traité, touchant nostre langue Françoises Il est vray que ce n'a esté sans en estre requis de plusieurs, l'es∣quelz

mesme mont employé pour l'apprendre, & ont estimé que mō labeur leur auoit gran∣dement profitté, au iugement desquelz i' ay beaucoup deferé, & ne leur voudroy refuser, rien qui fust en mon pounoir. Mais encores que la chose, leur ait esté aggreable, si est ce qu' il me sembloit ne satisfaire, au bon vou∣loir que i'ay en leur endroit & de tous ceux de ce Royaume slorissant. Neantmoins e∣sant conseillé voire persuadé de mes amis (lesquels l'ont diligemment leu & trouuē qu'il seroit profitable) ie me suis d'auantage enhardi de le mettre en auant. Cependant d'autant qu'il sera exposé au iugement de plusieurs, & ne sera hors du danger de beau∣coup de detractions, tellement que s'il n'a la faueur de quelque grand & vertueux person∣nage, à grand peine pourra-ilpasser sans estre nauré. A ceste cause, Monseigneur, confi∣derant les vertuz excellentes (desquelles vo∣stre grandeur est ornée, qui larend, encores plus respectable, & la debonnaireté qui con∣uie vn chascun de se mettre en vostre prote∣ction, i'ay prins la hardiesse de le vous pre∣senter

humblement, tant à fin d'estre fauorisé & soustenu de vostre autorité, que pour le re∣ceu (tel qu'il est) selon vostre grande be∣nignité, & de tel vouloir, comme par moy vostre treshumble seruiteur vous est offert & presenté, non qu'il soit digne de vous, ou que vous en puissieZ reccuoir quelque profit, veu que vousparlez autant bien & elegamment Francois qu'onscauroit demander. Mais at∣tendu qu'il peut apporter vtilité à d'autres qui desirent d'apprendre nostre langue, & qu'estes vn de ceux qui procurez & aimeZ autant le bien & commodité d'un chascun, comme le vostre mesme, ie m'assure que pour ceste cause vous y prendrez à tout le moins quelque contentement, & principallement s'il aduient qu'il puisse profitter à messeig∣neurs voz enfans: Car c'est ce que ie desire de tout mon coeur, & prac. Dieu qu'ainsi soit. Quifera l'endroict monseigneur, où ie pren∣dray cone de vous pour le present, prest auec vne affectiō à vous faire, & à eux, treshum∣ble seruice, comme des à present ie m'y voüe, non pour vn temps, à la facon de ceux qui ne

parlent que de la bouche, mais de tout mon coeur & toute ma vie: Car le salaire de telle obligation est perdurable, à cause qu'il pro∣cede de vertu. Priant Dieu qu'il me face la grace de faire chose quisoit digne de vostre Excellence & debonnaireté, & qu'il vueille par sa grande bonté & grace infinie vous donner, Monseigneur, toute largesse de ces benedictions & à toute vostre Noble poste∣rité.

