





SEcula solicitos fuderunt anxia questus,
Demirata diu, cur tot Medicina per annos
Nondum aetatem habuit, nondum matura Hymenaeas
Accendit pro more faces, nec robore crevit
Firmo, nec stabilem solidae rationis ad usum
Pertigerit, sed adhuc rudis, infans, bruaque mansit.
Scilicet egregium nondum Illi fata dederunt
WILLISIUM, Illo, Illo sub vindice flosque, vigorque
Seraque Phoebaeae perfectio contigit Arti.
Illa prius risu potuit cognoscere Matrem
Naturam, blandamque Patri tibi, Phoebe, salutem
Dicere, sed proprio pede non stetit, omnia caecis
Fortunae auspiciis, casuque edocta Magistro
Crediderat, vario successum errore requirens;
Et sua per mediam librans vestigia noctem,
Miscuit incertis temeraria pocula fatis:
Dum tibi succurit, medicasque accommodat ultro
Languenti Medicina manus, dum discutit umbras,
Admittitque diem late, nova lumina pandens
WILLISIUS; Lynceus, Phoebeius, intima doctus
Corporis humani penetralia, doctus in illis
Quaque via tacito serpunt Medicamina gressu;
Quo{que} modo herbarum hinc, hinc vis contraria morbi
Bella salutifero movet intestina tumultu.


Olim cum vulgo Medicus simul ipse profano,

Ignarus propriae stupuit Magnalia dextrae.
Et stetit ad dubios caeci medicaminis haustus,
Vota tibi, Fortuna, ferens, atque anxius haesit,
Vilibus an lateat tam sacra potentia succis.
Tandem aliquando datur rerum causasque modosque
Sympathiasque fugasque diu per opaca latentes
Mechanice explorare, & fida indagine rerum
Deprensas, facilem mira are resolvere in usum.
Quippe volubilum vaga copia Particularum,
Exercet medicas in fluxo corpore vires:
Exilesque atomi, naturae, artisque Ministrae
Proripiunt agili, sese hinc, sese inde volatu:
Inque sinus refugos, diversaque claustra receptae,
Exagitant varios pariter, reprimuntque tumultus.
Nunc succum Ã  stomacho nimis indignante reposcunt
Morbificum, liquidae profluis nunc ductibus alvi
Praecipitant deno glomeratas agmine faeces,
Diversoque modo morborum semina pellunt,
Hinc dum constringunt fibras, atque inde relaxant.
Nunc patulas subeunt venas, atque agmine facto,
Purpureo rabim torrenti, aestusque remittunt;
Effervescentem veluti Sal missus in Ollam,
Aequora praetumidis inducit pristina lymphis.
Nunc in stagnanti glaciali frigore Massa,
Nativos reparant cursus, tepidosque fluores:
Sic aqua liberior limosae immissa paludi,
Continuum jugi deducit flumine rivum.
Nunc viae penetrant sedes, & perpetis acrem
Lampadis irriguos quae dat per membra calores.
Lucida nunc agilis subeunt confinia sensus,
Spirituumque vagis miscent commercia turmis.
Nunc praeclusa diu vitae spiracula, rupto
Expurgant aditu, tabisque reposa futurae
Semina, diissis depellunt undique rimis,
Distentosque replent leni spiramine folles.
Nunc in sanguiferas Jcoris penetrare cavernas,

Et male cessntem gaudent urgere laboem.
Vel cute stagnantes satagunt depellere lymphas,
Aut relevare gravem membrorum tabe lienem.
Sic sub mille viis actae, sub mille figuris
Extrudunt morbos pariter, pariterque repellunt.
Harum agiles motus, vestigiaque abdita nosse,
Quasque habeant vires, ac quare dicere, & unde,
Hic labor, Hoc opus est, studiumque & cura Sagacis
WILLISII, cujus matura ope, vindiciisque
Conscia Virtutis propriae Medicina triumphat,
Nec veram, Ratio si desit, se putat Artem.
Illa sui certos praebet Mortalibus usus,
Dum Methodum sequitur facto & ratione probatam.


Interea merita veheris super aethera fama,
Naturae interpres fidus, Phoebique Sacerdos,
Abbrevians artem pariter, vitamque perennas.



