



MIremini forsan (viri spectatissi∣mi) quid in causa sit, quòd ab assiduis meis laboribus, à quibus vix aliquid spacij ad requies∣cendum, & liberiùs cogitandum conceditur; in hanc scriptionem quasi furtim relabor. Instituti mei rationem paucis habete. Quae Deus sacro vinculo simul deuinxit munera, ea diuellere & seperare nefas censeo. Publica praecipuè illa, simúlque augustissma (magistratus intelligo & ministerij) quorum vnum altero tam carere nequeat, quàm manus dextra si∣nistra sua. Cùm ad Praelumigitur (importuna quorun∣dam amicorum prece) libellus iste quasi è manibus meis ereptus esset, & sese Burgi nostri Praefectis obtulisset, non incommodum putaui; si & vos dignos Ecclesiarum no∣strarum Praepositos; quos vna sedes, fides, mens coniunxe∣rant, vna dedicatiuncula ijs adiungerem. Neque dubito,

quin pro candore vestro, benignam aliquam interpretatio∣nem adhibere velitis; dum Christanum meum officium, & studium vobis probare cupiam, & tam animi mei be∣neuoli indicium; quàm affectus mei in vos synceri extare velim publicum aliquod argumentum. Nihil equidem magis cupio, quàm saluam inter nos beneuolentiam ma∣nere; qui pacis Praecones, Principi pacis, in Euangelio pacis, ad pacem inter Deum & homines stabiliendā iu∣giter inseruimus. Et testis est mihi (praeter & supra con∣scientiam) Deus, me quamdiu versatus fui inter vos, vni∣cè studuisse, vt pacem fouerem, & concordiam. Aliquan∣do tamen , nec mirum: nouit enim quàm multum Ecclesiis obsint paruae ministrorum dissentiuncu∣lae; nouit quàm paruae res concordia crescant; cui summè inuidens, eam obliquis cuniculis multifariam labefactare conatur, variísque modis conuellere. Nouit iste inimicus , zizania sua seminare. Nouit incau∣tos abripere nos, & opprimere inopinantes. Nos itaque (vt cordatos & ingenuos Christi seruos decet) nobis vndi{que} de∣inceps prospiciamus▪ . Memores Domini nostri, discipulos suos re∣linquentis sic alloquentis: : vos fratres pro animi vestri synceritate in hanc partem haeriditariam nostram mecum totos impendite. Sed pro pace multùm laborare apud pacis amatores superfluum est: quod Bernardus de iustitia. Quid restat, nisi vt (pace ve∣stra) calcar addam vobis, & mihi in stadio hoc muneris nostri sanctissimo decurrentibus? Onus grauissimum & ipsis Angelis formidandū nobis incumbere nos non latet: sacra illa & honorifica functio, cui nos Deus addixit, vi∣ros cordatos requirit, & quadratos: viros inquam stre∣nuos, nec taedijs fractos, nec laboribus fatigatos, nec discri∣mina

reformidantes, nec resilientes ad obstacula. Deuo∣randa sunt digno Ministro multa indigna; dura patientia hîc opus est & inuicta animi fortitudine: canes vndí∣que allatrant: quicquid calumniarum fingi potest (quibus ex consuetudine ego obdurui) in nos congeritur. Sed agite fratres. Patiamur, vt potiamur: animosè nos geramus & fortiter in hoc praelio: vna manu (cùm Israelitae Dei su∣mus) strenuè agamus in opere; altera gladium teneamus ad hostes repellendos. Oues Christi famelicas (pias intel∣go animas quae esuriunt Iustitiam) pascamus , nec ulla lucri spe, vel ambitione, abripi nos sinamus, quin gregi Dominico quasi affixi stemus, cui diuina bonitas nos praeposuit. Precibus porr nos, sermonibus, scriptis, lachry∣mis pugnare prima nostra laus erit. Certamē illud; haec ar∣ma. Mundi illecebris ne implicemur, quae stellas in orbe Ec∣clesiae splendentes, sicut è coelo solent deijcere in terram. Canum latrantium, forsan & mordentium molestias, & ferociam eò minùs faciamus, cùm & dux viae Iesus noster hominum  putidas calumnias effugere non potuit: & abibunt breui in fumos omnes illae calumniae vetustae, & rancidae in sanctissimos quosque olim, & nunc dierum excogitatae. Stemus (fratres) in acie iunctis ani∣mis, viribùsque . Viam quam ingressi sumus asperam licet arduam, & carni molestam tenea∣mus, & in illa constanter incedamus, vt ad palmam su∣pernae nostrae vocationis tandem aspiremus. Non excedam epistolae modum, nec indiget prudentia vestra monitione nostra. Accipite quaeso libellum hunc, eo quo venit in manus vestras animo, amico scilicet, & candido. Vtinam in eo omnia essent adeò ex voto composita, vt nulla ex parte doctorum iudicia reformidem. Praeiudicia non mo∣ror,

omnes indignitates tacito moerore paratior deuorare, quàm vt Ecclesiae pro mensu, & modulo meo non prosim. Non vno gradu incedunt omnes boni, sed vna via: si non cursum eundem, eundem tamen cum optimis portum tenere me confido. Dominus Iesus vos nouis Spiritus sui incrementis cumulet, pios vestros conatus vbertim bene∣dicat, & vos benedictionibus augere pergat, vt in specula vestra, ad finem vsque fructuosè perstetis, donec Iustitiae illa Coronain coelis reposita, capitibus vestris sit imposita à Iudice illo iusto, in die illo. Amen.

