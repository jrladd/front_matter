



CVm nuper (vir hono∣ratissime) nonnulli ve∣nerādae antiquitatis ad∣miratores, mihi cupi∣dius instarent, vt hunc libellum apud me latē∣tem, non tam quidem stilo tersum, ac oratione politum, quàm in∣uentu rarum & lectu iucundum diuulgari paterer, nimis inhumanum videbatur tam aequum flagitantibus non annuere, praeser∣tim cum publica multorum vtilitas, priuatae meae solius voluptati merito sit praeferenda. Horum praecibus, quas pro postulati aequi∣tate repudiare non debui, & pro necessitu∣dinis vinculo diutius sustinere non potui,

iam tandem victus concessi. Iamque operi è tenebris in lucem prodituro patronus de∣fuit. Vnus occurrebas eo nomine in pri∣mis dignus Hoc igitur qualitercumque ela∣boratum, vmbra tuae amplitudinis, tanquam praecipui literarum Mecaenatis tegere ausus sum, tum ob solidissimum tuum in ijsdem iudicium, tum propter eximium amorem, quo id genus studij fautores prosequi sem∣per dignatus es. Nec dubito quin pro tua solita & singulari bonitate (quae mihi nun∣quam defuit) conatus hosce meos in alienis vigilijs edendis, quum nihil dignum oculis, dignum auribus tuis meo Marte proferre valeo, tanquam grati animi, & summorum tuorum erga me beneficiorum non obliti pignus sis accepturus: Pro quibus (quod solum possum) semper & vbique me tui obseruantissimum fore, & polliceor, & praestabo.

