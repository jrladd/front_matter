


INter praestantiores illas Doctrinae partes, quae, quò Homines in Legum Municipalium Studio, & Exercitio, perficiantur, ne∣cessariò requiruntur, an alia sit, haud scio, quae Lauream meruerit magis, quàm Ad∣vocandi bene, & Causas in Curiis Juridicis agendi facultas; cui quippe, utpote prae∣stantissimae, omni in aetate, omniúmque Juris-peritorum è mente, Corona illa meritò adjudicatur. Quod manifestum esse clamant, Sapientum simul, ac doctorum Juris-prudentum Scita. Duorum tantùm proponam exempla, quorum universim adprobantur Judi∣cia: quae aliquando licèt, Veritatis disquirendae ergô, in contro∣versiam ducta fuerint; vix, vel rarò unquam, extitit aliquis, qui solidè illis contrà-iret. Juris-prudentum non ità pridem doctissi∣morum, Thomae Littletoni, & Edvardi Coci, Militum, illa velim: quorum Operibus, Justiciarios Regios, illis succedentes, necnon Legum Municipalium exercitio claros, quotquot fue∣rint, ut & antea, sic & hodie, multum debere palàm est, & olim de∣bituros. Quorum ille, in docto illo Opere suo (cujus ecquis, Le∣gum studiosus, ignarus adeò, ut de Titulo citem?) caeteris queis∣cunque, quas Legis studium praebet, excellentiis hanc bene Advo∣candi artem meritò praeponit. Cujus verba hac in re sunt plena a∣deò, & ad rem, ut, nî priùs ipsa habeatis, vix tutò possim aliis ex∣plicare. Illa autem haec sunt. Et saches, mon fits, que est un des pluis honorables, laudables, et profitables choses en nostre Ley,
d'aver le Science de bien pleader en actions realx, et personalx: Et pur ceo ieo toy counsall especialment de metter ton Courage, et Cure, de ceo apprendre. Quae, si modò temerarium, & au∣dax nimis non videatur facinus, en tibi augustiori illo Romano∣rum Sermone reddita! Et scias, mi fili, velim, omnium, quae nostra in Lege honore, & laude digna, vel proficua censen∣tur, praecipua est in Causis realibus (ùt vocamus) & personali∣bus Placitandi bene Scientia: Idcirco consulo praecipuè, ut vires, curámque, Tuas, huc maximè intendas, quo hanc fi∣deliter addiscas. Alter ille, qui foecundum illud Opus Com∣mentario non elaborato minùs explicuit, variis mibi in locis digni∣tatem Artis hujusce, usúmque necessarium non semel asserit. Quod quidem Scitum haud alicunde propugnat magìs, quàm è Ʋocis. E∣tymo: Placitum, inquit ille, à Placendo; Quia bene Placitare super omnia placet. Doctè quidem, nec minùs lepidé; Vox isea etenim non (utì volunt Rhetoricastri quidam, queis Criticum nimis ingenium judicio praeponderat) dicta per Antiphrasin cen∣senda est, Quia minimè placet.
Nollem sanè, ut vel ipsemet, vel alii, mihi plus in isthoc edendo attribuerent Volumine, quàm transcribendi operam, apsque dige∣rendi sub Capitibus Declarationes, Placitá que ista, quò usui subservirent promptiùs, & uni subjacerent intuitui. Tabula an∣nexa insuper noster labos est, quàm Latino licet, facili tamen illo, & obvio, composui sermone; eo scilicet ut ab illis (siquidem tales aliqui usuri sint) intelligatur faciliùs, qui Romanam calleant magìs, quàm Linguam Gallicam. Neque quemquam à vero tan∣tum aberrare velim, ut opinetur Librum isthunc è nostra Sagittam esse depromptam Pharetra. Non illinc eductus est, crede mihi, quis∣quis sis, qui ità sentis: At, nostro studio, ex Adversariis MSStis. Virorum praecelleutium mais, & plura expertorum collectus. E quibus quidem, nostras fortuitò in manus devenientibus, ea, quae il∣lis, qui isthâc aetate studio Legum & exercitio incumbunt, usui maximè cessura credidimus, selegimus, & in lucem protulimus. Si quis autem, ut futile, nu lique inserviens commodo, Opus isthoc re∣spuat, cùm infinita penè prostent Exemplorum (quae vulgò Praece∣dentia nomiamus, Volumina, eáque tum antiquitùs, tum nuperò,
collecta, & edita: facilè responsuri sumus, Illorum multa ab i∣gnaris esse absumpta; reliqua autem, quae supersunt, nec tot esse, nec tanta, ut universis Legum Studiosis, Legésque exercentibus, que∣ant suppeditari: Aliáque illa eo sunt sermone edita, qui usitato hodie causas agendi modo non est accommodus. Si verò hoc non sa∣tis Objectioni illi responsum facit; hoc habeas insuper: quòd, cùm Actionum (quas vocamus) Causae, Status, & Colores, varii aequè sunt, ac agentium vultus, novae eaedem exsurgunt indies, & anteà inauditae: quid? quòd Leges ipsae, decursu Temporum, vel mutan∣tur, vel in desuetudinem abeunt, vel abrogantur: & de novis pro∣spiciendum exinde est remediis, & Processuum Formulis.
Ʋlteriùs Vosmet (Lectores, qui qui sitis) non detinebo lubens, nè longior aliquantò Epistola Vos à Tractatu ipso detineat per∣currendo. Hoc solum ultrà petiturus sum, ut veniam facinori do∣netis nostro, qui Studia in Jure Anglicano, Laborésque Vestros promovere ausus sim, cùm Vobis Memet necesse est ut confitear in∣feriorem longé: Ʋtcunque siet, ut ex jure debito, sic & lubenti ab animo, Memet profitebor semper, & re, & studio, Vobis opantem bene, & eadem Vestra ut promoveam studia, sedulò conantem,

