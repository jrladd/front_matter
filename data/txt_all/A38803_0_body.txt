



NULLA mihi dubitatio erat, Dile∣ctissime
FRANCISCE, cuinam
hoc dedicandum foret de NUMIS∣MATIBUS
Syntagma, quo Adolescentium
nostratium animos ad haec Studia capessenda
conatus sum accendere. Tu enim eo Patre
natus es, quo Amicorum omnium usus sum &
intimo, & integerrimo; qui, si quisquam alius
in hoc Regno, de Antiquis Imaginibus jure
gloriari potest; nec solum à Majoribus suis
Splendorem arcessit; sed & illos vicissim suis
ipse Virtutibus illustrat & cohonestat; summa
Prudentia, consummato Judicio, maxima in
rebus maximis Experientia; antiquis Moribus
& Fide: Tu es, quem quotiescunque aspicio,
toties in Te Matris tuae incomparabilis, in Coe∣licolarum
numerum jam olim adscriptae (quam

animo vultúque quasi redivivam refers) & ag∣nosco,
& tantum non veneror Imaginem.
Quid, quod & Patruos habeas, Viros & mihi
amicissimos, & omnibus bonarum Literarum
Laudibus florentissimos?
Tu facito, cum mox matura adoleverit aetas,
Sis memor: & te animo repetentem exempla tuorum
Et pater Aeneas, & Avunculus excitet Hector.
Nefas vero esset non memorare, unáque
hic tecum conjungere Nobilissimum illum
CAROLUM SPENCERUM qui &
Sidneios vestros inter Avos suos numerat,
in eodem tecum Curriculo versantem, aequis∣que
passibus antecedentem; ambos in Senato∣rium
Ordinem cooptatos, ambos eleganti huic
NUMISMATUM Supellectili, & lite∣ratis
Divitiis, dignum pretium statuentes.
Quare, accipe, mi suavissime FRANCISCE,
Pignus hoc &  Amoris erga te mei, qui
Pietatem tuam, Eruditionem, caeterasque exi∣mias
praeclarae Indolis & Ingenii Dotes, colo
& suspicio; quas etiam ut caeteri tui Ordinis
Adolescentes aemulentur & studiose imitentur,
semper erit mihi in votis. 

