



VT Historiae Naturalis Scotiae eam Partem, quae de Plantis tam Indigenis
quam Hortensibus agit, Nomini tuo inscriberem, Illustrissime Comes, multa
eaeque maximae me movebant rationes. Imprimis, ut aliquo modo animi mei
gratitudinem pro tot in me collatis beneficiis omnibus significarem. Tu Operis
qujusce magnus promotor modestiam, quae me retinebat, me publicae luci id ex∣ponerem,
pro benigno tuo in me affectu expugnasti, &, ut quamprimùm ede∣rem
Auctor fuisti: ut siquid inde emolumenti in publicum redundet, id to∣tum
tibi debeatur. Cùm te etiam distinerent publica Regni negotia, non rarò tamen Horto Medico
interesse dignabaris, ut Plantarum contemplatione te recreares. Adeoque spes affulget, te quan∣dam
animi à gravioribus curis remissionem ex Historiae hujus lectione capturum. Nec tacerè possum
summam tuam in Regium Medicorum Collegium benevolentiam, quam & quavis occasione testaris
Accedit, quod tanquam propitium Sidus Favoris tui Radios in omnes Disciplinarum Liberalium
cultores munificè diffundas, & tuis in omnes officiis benignis efficias, ut cum Poetâ Aevo nostro
gratulemur, quod
—Sub Teste benigno
Vivitur: egregios invitant praemia mores.
Hinc priscae redeunt Artes, felicibus inde
Ingeniis aperitur iter, despectaque Musae
Colla levant.
Suppressis quoque Furibus & Latronibus, eam Regni partem pacatam, & Legibus obedientem
& morigeram reddidisti, quae aliàs Bàrbarie & Saevitie infamis erat: & unà Viatoribus & Domi∣bus
securitatem procurasti, magnumque Regionis Tractum Possessoribus legitimis utilem & Gregi∣bus
tutum fecisti. Sed in immensum Aequor delatus sum, si tuas Laudes propalare vellem, cùm

ex Nobilissimâ tuâ Domoper ANNABELLAM DROMUND ejus Filiam ROBERTO SECUNDO
Regi Scotiae nuptam potentissimi Europae Reges Genus traxerint. Natalitiae autem Vintutes à prae∣claris
tuis Majoribus cum ipso Sanguine in te derivatae sunt erga Deum Pietas, intemerata in Re∣gem
Fidelitas, & erga omnis conditionis homines Aequitas: Doctrina quoque & bonaru Disciplinarum
peritia, Affabilitas & Vrbanitas summa. Quae cùm in te conspiciantur maximae, omnium bono∣rum
ad te corda trabunt.
Vt te Patriae Decus, doctorum quotquot sunt & bonorum praesidium diu incolumem & felicem con∣servet
Deus Opt. Max. Votis ardentissimis precabitur

