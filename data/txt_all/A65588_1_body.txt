



Amplissime Praesul,
AEQUUM est, ut insignia benefi∣cia, quae ab accipientibus compen∣sari non possunt, ab iisdem cele∣brentur. Hoc potissimum emo∣lumenti amplior dignitas homini confert, ut aliis facilè prodesse pos∣sit, idque solo humanitatis & bene∣volentiae intuitu facere necesse habeat. Atque id unicum media sors hominum, de quo conqueratur, habet, quòd aliorum beneficia duntaxat laudare queat. Id sanè offi∣cii, quod solum restat, libenter & datâ quavis occasione praestare debent, qui aliorum beneficiis fruuntur; ut tam in his gratitudo quàm in illis beneficentia relucea. Ingratus certè essem, si egregia, quae mihi Vestra Pater∣nitas contulit, beneficia prompto animo non agnosce∣rem; si favorem, benevolentiam, quin & amicitiam, qua me inferioris subsellii virum Praesul amplissimus, juvenem

senex, indoctum eruditissimus, jamdiu es dignatus, non depraedicarem. Integrum plusquam triennium excur∣rit, ex quo me primùm Vestrae Amplitudini notum esse contigit; neque aliquem ferè mensem abire passus es, in quo me novis beneficiis tibi non devinxisti. Secundam igitur hanc Angliae Sacrae partem Nomini tuo inscrip∣tam prodire concedas; ut tanti ac tam rari favoris mo∣numentum extet, quod aeternum esse vellem. Nec im∣meritò quidem in hoc potissimùm Opere gratitudinem erga te meam profiteri decrevi, cùm tibi non magis Au∣thor quàm Opus ipsum debeat. Tu etenim primus me ad Opus istud aggrediendum incitâsti, vacillantem saepe animum & sub diuturni laboris pondere fatiscentem con∣firmâsti, consilio atque authoritate tuâ susceptum Opus promovisti. Tibi accepta referri debent plurima, quae in hac Secundâ Parte prodeunt, monumenta, te suadente edita, tibi, antequam typis exprimerentur, visa & pro∣bata. Alio quinetiam nomine hoc tibi Volumen nuncu∣pari convenit. Pars ejus potior de antiqui Cleri Wal∣lensis statu disciplinâ ac rebus gestis agit; teque maxi∣mum sui decus atque columen Clerus Wallensis hodi∣ernus habet, quem jactitet & veneretur. In te Wallia diluit labem, qua propter literarum ignorantiam & reli∣gionis incuriam Gentiles tuos Giraldus Cambrensis olim aspersit. Utinam & illa, quibus Anglos advenas Wal∣lensium Episcopatus & Sacerdotia occupantes Giraldus proscidit, opprobria tam facilè dilui possent!
Dabit veniam eruditissimus Antistes, si in hoc loco (quoniam alius non restat) paucula quaedam mihi Prae∣fationem ante quatuor menses scribenti nondum com∣perta, subnotaverim. In paginâ primâ Praefationis vix aliud Vitae Aldhelmi exemplar manuscriptum praeter id quo usi sumus inveniri; atque alibi Cl. Galeum ex eo∣dem, quo nos, Codice editionem suam confecisse, dixi.

Postea autem bina alia ejusdem Vitae exemplaria vidi, alterum in Bibliothecâ publicâ Academiae Cantabrig. in Collegio Corporis Christi Cantab. alterum, utraque nostro recentiora, sed integra, & manu longè elegantiori descripta, curâ (ni fallor) Matthaei Archiepiscopi Can∣tuariensis, qui illa Bibliothecis laudatis dono dedit. Ex horum altero suum Galeus apographum describi fecit: ut mirum sit Amanuensem ejus in describendo Codice alterutro toties errare potuisse, cùm nil unquam nitidiùs scriptum viderim. E contra Codex ille, quo usus sum, Collegii S. Trinitatis Cantab. charactere longè difficilli∣mo exaratur, & Bibliopegae vitio in extremis plerunque lineis multilatur: ut Amanuensis mei sphalmata (quam∣vis illa sint multò minora atque pauciora) ignosci debe∣ant. Dein pag. 27. Praefationis, de Radulfi Dicetensis Historiâ de Dorobernensibus Archiepiscopis, utrùm ea in hoc Volumine edita cum aliâ cognomine in Collegio Corporis Christi Cantab. asservatâ conveniret, subdu∣bitanter scripsi. Ante duos equidem menses Codicem Cantabrigiensem inspexi, & à nostro diversum reperi. Scriptus est ille manu eleganti & antiquâ satis; & ejus∣modi titulum prae se fert: Liber de Dorobernensibus Ar∣chiepiscopis ad R. P. Hubertum Archiepiscopum Cant. Apostolicae Sedis Legatum directus à Radulpho de Diceto Lundoniensis Ecclesiae Decano. Si brevem autem Praefa∣tiunculam, & extremam Epistolae Caelestini Papae, in qua desinit, partem demas; nil non ex Radulphi Hi∣storiis a Twisdeno inter X Sriptores Historiae Anglica∣nae vulgatis verbatim descriptum habet. Praefigitur pri∣mo hujus Codicis folio manu multò recentiore iste titu∣lus: Annales Stephani Archiepiscopi. Librarius scilicet qui∣dam Annales Stephani de rebus gestis Ricardi I. Angliae Regis describere caeperat, sed post descriptum titulum cessavit. Folio autem sequenti incipit supradicta Ra∣dulphi

Historia; ut pronum sit conjicire, hinc natum fuisse Pitsei, Jamesii & Vossii errorem de Annalibus Archiepiscoporum Dorobernensium Stephano inscriptis.
Laude dignissima Paternitatis Vestrae consilia & in Religionis & in Literaturae gratiam suscepta Numen Coeleste fortunet, eidemque vitam incolumen & diutur∣nam conservet. Id votis assiduis exoptat▪
xiii Cal. Novembr. MDC XCI.

